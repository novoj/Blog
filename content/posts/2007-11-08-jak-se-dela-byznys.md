---
status: publish
published: true
title: Jak se dělá byznys
author:
  display_name: Otec Fura
  login: admin
  email: novotnaci@gmail.com
  url: http://blog.novoj.net
author_login: admin
author_email: novotnaci@gmail.com
author_url: http://blog.novoj.net
wordpress_id: 43
wordpress_url: http://blog.novoj.net/2007/11/08/jak-se-dela-byznys/
date: '2007-11-08 20:02:26 +0100'
date_gmt: '2007-11-08 19:02:26 +0100'
categories:
- Nezařazené
tags: []
comments: []
---
<p>Poměrně pravidelně dojíždím z Pardubic do Hradce Králové dopravou a docela často používám server <a href="http://jizdnirady.idnes.cz/JRCis.asp" target="_new">http://jizdnirady.idnes.cz/JRCis.asp</a> na vyhledávání spojů. Nemohl jsem si nevšimnout, že nedávno tento server přešel pod správu společnosti MAFRA, a.s.. Všimnul jsem si a musím tedy kroutit hlavou.</p>
<p>Celý portál je kompletně zahlcený reklamou na další web projekty této společnosti a to velmi nevkusně a nepříjemě. V záplavě blikajících obrázků a linků kamsi, člověk jen obtížně nachází to, kvůli čemu na portál přišel - vyhledávací formulář.</p>
<div align="center">
<a href='http://blog.novoj.net/binary//2007/11/idos.png' title='Snímek otřesné stránky přecpané reklamou'><img src='http://blog.novoj.net/binary//2007/11/idos.thumbnail.png' alt='Snímek otřesné stránky přecpané reklamou' /></a>
</div>
<p>Je až s podivem jak dokáže společnost, která se na internetu pohybuje už léta, zničit původní funkční web. Akvizice je věc pochopitelná, tento portál má jistě velkou návštěvnost a umístění reklam zde je poměrně racionální rozhodnutí. Nicméně postupovat způsobem, že se pouze "ohne" původní (ne zrovna hezký) design tak, aby se tam vešlo co nejvíce reklam, je velmi neprofesionální.</p>
<p>Pokud by součástí zavedení reklam byl redesign celého portálu do líbivější formy, přidání několika nových funkcí - prostě vytvoření nějaké nové generace stránek, určitě by dosáhli i lepších výsledků vystavených reklam než když se okatě chovají jako zlatokopové.</p>
<p>Doufám, že MAFRA neuskuteční mnoho dalších akvizicí. Jinak se bez reklam na netu už ani nehneme.</p>
