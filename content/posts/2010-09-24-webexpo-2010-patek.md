---
status: publish
published: true
title: WebExpo 2010 - pátek
author:
  display_name: Otec Fura
  login: admin
  email: novotnaci@gmail.com
  url: http://blog.novoj.net
author_login: admin
author_email: novotnaci@gmail.com
author_url: http://blog.novoj.net
excerpt: "Na WebExpo jsem letos vyrazil poprvé a docela jsem se těšil. Nabízelo poměrně
  atraktivní mix ze světa webových vývojářů - obchodem počínaje, přes kreativu a použitelnost
  až k programování. Ne všechno co vypadá dobře na papíře (webu) je ale takové i ve
  skutečnosti. Pocit, který si z WebExpa dnes odnáším by se dal popsat jedině slovem
  \"nevyrovnané výkony\" - a to jak z hlediska organizačního, tak i z hlediska prezentací.
  Mám-li být hned zkraje kritický, myslím, že některé věci by už na 3. ročníku měly
  být vychytané. Registrace nebyla připravená na takový nápor lidí a řada účastníků
  tak přišla o první prezentace, jen pro to, že musela stát frontu jak na banány před
  revolucí. V materiálech, které jsme dostali s registrací kompletně chyběl program
  a nějaká mapka, která by lidem usnadnila orientaci v areálu Univerzity (taktéž heslo
  pro WI-FI v materiálech chybělo). Některé věci (bloky, trička), zdá se, byly jen
  na požádání pro ty, co věděli kam jít. Dalším klasickým nedostatkem (což je ovšem
  standard všech konferencí, na kterých jsem byl) je nedostatek elektrických zásuvek
  - už si to musím někam zapsat, abych si vždycky s sebou bral alespoň pěti-psa.\r\n\r\nAbych
  ale jen nekritizoval ...\r\n\r\n"
wordpress_id: 1108
wordpress_url: http://blog.novoj.net/?p=1108
date: '2010-09-24 21:25:15 +0200'
date_gmt: '2010-09-24 20:25:15 +0200'
categories:
- Reportáže
- WebExpo
tags:
- webexpo
comments:
- id: 25924
  author: Miroslav Pecka
  author_email: miroslav@pecka.name
  author_url: http://blog.pecka.name/
  date: '2010-09-24 22:05:10 +0200'
  date_gmt: '2010-09-24 21:05:10 +0200'
  content: "Protože, je Honza rychlík jako vždycky a já své shrnutí na blogu hned
    tak mít nebudu, pár poznámek k si dovolím zde:\r\n\r\nad organizace:\r\nNěkteré
    věci navzdory výrazně vyšší ceně byly oproti minulému roku dokonce horší:\r\n-
    místo slibované výborné snídaně jsem 40 minut stál ve frontě a přednášku jsem
    stihnul jedině díky tomu, že měla 15 min. zpoždění:-) ...nevím jestli jsem ráno
    něco neprošvihnul, ale \"výbornou snídani\" si představuju trochu jinak než pár
    houstiček se sezamem, kafe a vodu\r\n- program mi taky chyběl - nevím jestli organizátoři
    předpokládali, že se na něj budou chtít všichni dívat na NTB nebo v mobilu a papířový
    program považují za přežitek\r\n- až trapně na mě působil (na takovouhle mezinár.
    konf.) oběd, kde si můžete jao nápoj dát jen čas z várnic, které ani nejsou posané,
    že v nich je čaj (minulý rok jste si alespoň v jídelně mohli koupit \"normální\"
    pití)\r\n\r\nad Couch DB:\r\nTaky to vidím tak, že myšlenkový posun od rel. DB
    k objektovým je dost náročný; jsem rád, že v prezentaci zazněla i úskalí, tj.
    především (alespoň pro nezkušeného) myšlenková náročnost některých \"selectů\",
    které bych v RD zvládnul levou zadní.\r\nZvlášť mě překvapila složitost DB use
    case, kde k blog postu potřebuji ukládat komentáře a de facto musím stejně vytvořil
    relaci mezi \"tabulkou\" (objektem) blog postů a komentářů (jestli jsem správně
    pochytil).\r\n\r\nad panelová diskuze Spolupráce s webovou agenturou:\r\nPřišla
    mi také zajímavá a dovedu si představit, že by se na tohle téma dalo mluvit dlouhé
    hodiny, protože různých přístupů - potažmo kličových hodnot ve vztahu klient-dodavatel
    je v závislosti na velikosti klienta, velikosti projektu (microsite vs. průběžně
    rozvíjený korporátní web) atd. mnoho.\r\nNa samostatnou polemiku by pak mohla
    být nadnesená otázka, zda je dobře jednou za čas (padlo 5 let) vyměnit webovou
    agenturu, protože již není originální a její \"rukopis\" se klientovi již okoukal."
- id: 25925
  author: Petr Soukup
  author_email: soukup@simplia.cz
  author_url: http://www.souki.cz
  date: '2010-09-24 22:10:35 +0200'
  date_gmt: '2010-09-24 21:10:35 +0200'
  content: Musím říct, že organizací mě taky neskutečně nas*****. Kvůli vyzvednutí
    cedulky čekat hodinu? A na nejplnější přednášky zvolit menší posluchárnu?
- id: 25928
  author: Pavel Cvrček
  author_email: jasnapaka@jasnapaka.com
  author_url: http://www.jasnapaka.com
  date: '2010-09-24 23:26:44 +0200'
  date_gmt: '2010-09-24 22:26:44 +0200'
  content: "S těmi negativy bohužel musím souhlasit. Ráno jsem se jako \"VIP\" sice
    frontě vyhnul, ale večer před vstupem na raut jsem si ji užil slušně. Výbornou
    snídani jsem si přesto bohužel neužil, protože slečna neměla u kafe proud, takže
    jsem měl smůlu. Po vyřešení problému již byla na kafe fronta, která byla prakticky
    při každé přestávce. A když už nebyla, tak pro změnu slečna neměla suroviny na
    polovinu věcí, protože jim prý řekli, že návštěvnost bude 600 lidí (registrováno
    bylo nakonec něco přes 1000). Myslím, že připravené konvice s čajem a kafem jsou
    pro podobné masové konference lepším řešením.\r\n\r\nCelkově se mi zdá, že organizátoři
    podcenili počet lidí vzhledem k přednáškovkám. Byl jsem skoro celý den v Business
    hall, kde bylo stále narváno (sezení na schodech bylo běžnou záležitostí). Do
    toho tam nešla klimatizace, takže chvílema to bylo vzadu docela krušné.\r\n\r\nBtw.
    zmíněná panelová diskuse se mi také líbila."
---
<p>Na WebExpo jsem letos vyrazil poprvé a docela jsem se těšil. Nabízelo poměrně atraktivní mix ze světa webových vývojářů - obchodem počínaje, přes kreativu a použitelnost až k programování. Ne všechno co vypadá dobře na papíře (webu) je ale takové i ve skutečnosti. Pocit, který si z WebExpa dnes odnáším by se dal popsat jedině slovem "nevyrovnané výkony" - a to jak z hlediska organizačního, tak i z hlediska prezentací. Mám-li být hned zkraje kritický, myslím, že některé věci by už na 3. ročníku měly být vychytané. Registrace nebyla připravená na takový nápor lidí a řada účastníků tak přišla o první prezentace, jen pro to, že musela stát frontu jak na banány před revolucí. V materiálech, které jsme dostali s registrací kompletně chyběl program a nějaká mapka, která by lidem usnadnila orientaci v areálu Univerzity (taktéž heslo pro WI-FI v materiálech chybělo). Některé věci (bloky, trička), zdá se, byly jen na požádání pro ty, co věděli kam jít. Dalším klasickým nedostatkem (což je ovšem standard všech konferencí, na kterých jsem byl) je nedostatek elektrických zásuvek - už si to musím někam zapsat, abych si vždycky s sebou bral alespoň pěti-psa.</p>
<p>Abych ale jen nekritizoval ...</p>
<p><a id="more"></a><a id="more-1108"></a></p>
<p>Kvalita přednášek byla také kolísavá od excelentních (viz. pro mne Karel Minařík), přes ty, kde si přednášející spletli konferenci s PR akcí, až po ty, které byly velmi podprůměrné. Podle twitteru by mezi ty posledně jmenované patřila asi přednáška <b>Vývoj v PHP řízený testy</b> (osobně jsem na ní nebyl, takže nemohu soudit).</p>
<p>Mezi přednáškami mě velmi zaujala přednáška s názvem <b>CouchDB - databáze pro web</b> od <b>Karla Minaříka</b>. Pro mě (a podle twitteru nejen pro mě) to byla nejlepší přednáška pátečního dne. Pro webové použití má <a href="http://couchdb.apache.org/docs/overview.html" target="_blank">CouchDB</a> skutečně několik velmi sympatických vlastností:</p>
<ul>
<li>pracuje se s ní přes RESTful HTTP protokol - tj. část web prezentace vám může obsloužit přímo databáze sama</li>
<li>základním modelovým jazykem je JSON, který je pro web nyní již standardem</li>
<li>dá se jednoduše škálovat (díky použití HTTP protokolu lze nasadit libovolný balancer i web cache) a nastavení replikace je jednoduché</li>
<li>respektuje pravidlo, že cokoliv se může kdykoliv rozbít a nikdy nenechává data v nekonzistentním stavu (po nastartování není třeba žádný "recover" a databáze okamžite startuje do produkčního režimu a obsluhuje požadavky)</li>
</ul>
<p>NoSQL databáze ovšem vyžadují myšlenkový posun, což pro vývojáře odkojené na relačních databázích může znamenat problém. Především správný návrh "datového modelu" - tedy struktury dokumentů a vazeb mezi nimy, s ohledem na konkurenční přístup nemusí být vždy patrný. Obdobně implementace složitější "dotazovací" logiky může být pro začátečníky oříšek. Konkrétně zde přednášející zmiňoval svou zoufalost při implementaci jednoho požadavku na složitý vyhledávací dotaz, než narazil na techniku indexování NoSQL dat pomocí Lucene. Pro mě zajímavou zmínkou byla i nově přidaná distribuce pro OS Android, která by mohla představovat zajímavou volbu pro mobilní vývojáře. Na Androidu by však mohl představovat problém claim CouchDB: "disky jsou levné, procesorový čas drahý" - který spočívá v existenci stejných dat na disku víckrát (optimalizace pro rychlost čtení a nikoliv úložného prostoru). To by v mobilním telefonu mohlo znamenat problém. Rozhodně jako DB platforma CouchDB vypadá velmi zajímavě, i když bez pořádné dávky prototypování se s ní do žádných větších akcí zatím pouštět nebudu.</p>
<p>Mezi dalšími přednáškami čtvrtečního dne mi přišla zajímavá ještě <b>The Touch Events</b> od <b>Petera-Pavla Kocha</b>. Na ní si člověk teprve uvědomil, jak je svět desktopových prohlížečů ustálený s jasně definovanými standardy, které moderní prohlížeče více méně dobře implementují. Na poli mobilních browserů (v současné době >15 typů) je situace ovšem radikálně jiná. Přestože řada z nich je postavená na WebKitu, i ty se ve svém chování různí. Co teprve potom samostatné implementace jako je Dolphin od Samsungu, Symbian prohlížeče, Opera atd. K vlastním touch eventům v browserech se přednášející dostal až k závěru, ale konečný pocit, který jsem si odnesl je, že optimalizovat aplikaci pro touch events je v současnosti pěkné peklo. Navíc, kromě iPhone prozatím nikdo nedává k dispozici v browseru gestures recognition, což si myslím je jeden z hlavních důvodů, proč chtít optimalizovat pro touch screen.</p>
<p>Přednáška o <b>Cappucinu</b> (Ext-JS pro mobilní aplikace psaná v, pro mě obskurním, Objective-J) byla zajímavá v tom, že porovnávala tento framework s <a href="http://www.jqtouch.com/" target="_blank">jQuery Touch</a> a přednášející zmiňoval blízké vydání <a href="http://jquerymobile.com/" target="_blank">jQuery Mobile</a> obsahující tooly právě pro brosery v mobilních telefonech. Upřímně řečeno tyto dvě informace mne zaujaly víc, než vlastní Cappucino.</p>
<p>Velkým zklamáním pro mne byla přednáška <b>Proč parsovat, když máme ATOM a JSON</b>, kde se snažil člověk z Microsoftu odhalit podstatu <a href="http://www.odata.org/" target="_blank">Open Data Protocol</a>, ale díky nakoplému prezentačnímu notebooku se neustále pohyboval ve stavu, že něco nefunguje. Dokážu si představit, jaká je tahle situace pro přednášejícího katastrofa, ale způsob, jakým arogantně tuto situaci komentoval, ve mně žádné sympatie nevyvolal. Druhá část, kterou jsem již nedoposlouchal popisovala PHP framework podobný JaxB v Javě, který překládá XML / JSON komunikaci v ODATA na práci s objektově reprezentovanými daty v PHP (pro Javu asi nejspíše <a href="http://code.google.com/p/odata4j/" target="_blank">OData4J</a>).</p>
<p>Den jsem uzavřel panelovou diskusí <b>Spolupráce s webovou agenturou. Jak se vyhnout tomu, aby se sen změnil v noční můru</b>. Ta byla pro mne zajímavá především tím, že tam seděli lidé z oboru (webových agentur) a naproti zástupci zákazníků. Nevím jak vás, ale mně zajímají názory lidí z konkurenčních firem a potenciálních klientů ;-). Dojmy z panelové diskuse si nechám pro sebe, protože jsem předpojatý - nicméně odcházel jsem pozitivně naladěn. Především komentáře <b>Pavla Kotyzy z Mediatelu</b> byly jak zábavné, tak upřímné. Názory <b>Marka Vícha z Kooperativy</b> byly také velmi zajímavé především pro to, že trošku odkrývaly život a způsob práce a vedení zakázek ve velkých korporacích.</p>
<p>Dnešní překvapení:</p>
<ul>
<li><b>pozitivní:</b> čajovna s kvalitním čajem místo varnic s kafem, básničky od FlexiBee, množství MacBooků, věkový průměr účastníků</li>
<li><b>negatigní:</b> množství retweetů, které dost znehodnotily vyhledávání zajímavostí, spamování twitteru nabídkou práce od Symbia v nové pobočce v Pardubicích</li>
</ul>
<p>Nuže uvidíme, co přinese den druhý. Doufejme, že již nebude tolik nevyrovnaný jako ten dnešní a WebExpo budu opouštět s dobrým pocitem.</p>
<p>Na závěr ocituji pár tweetů, které mě dneska vážně pobavily:</p>
<ul>
<li>@kom420: Pravé si před nás sedl 16 letej kluk v kvádru a vytáhl ipada. Asi jsem někde v průběhu svý kariéry udělal chybu. #webexpo</li>
<li>@Petr_P: V php room někdo ukazuje jak se NEMÁ testovat. Moc poučné. #webexpo #fail</li>
<li>@jantichy: Coze, to pivo od Microsoftu je nealko? No jo no, kazdy jejich produkt ma nejaky bug... #webexpo</li>
<li>@abtris: Problem tech horsich prednasek na #webexpo je ze prednasejici nevedi co chteji publiku vlastne rici.</li>
<li>@LukasUXD: Nenavážejte se do babiček, které prodávají na Ebay pletené ponožky. Díky social media vám klesnou prodeje. #webexpo</li>
<li>@jantichy: Prosímvás, a kde je tady ta blowjob hall? #webexpo</li>
<li>@plavacek: SEO a SEX mají minimálně jednu společnou vlastnost - snahu o dosažení co nejlepší pozice. #webexpo</li>
</ul>
