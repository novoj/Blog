---
status: publish
published: true
title: Binary Blood Day
author:
  display_name: Otec Fura
  login: admin
  email: novotnaci@gmail.com
  url: http://blog.novoj.net
author_login: admin
author_email: novotnaci@gmail.com
author_url: http://blog.novoj.net
excerpt: "<img src=\"http://blog.novoj.net/binary/2011/08/blood_donation.png\" alt=\"\"
  title=\"blood_donation\" width=\"83\" height=\"148\" class=\"alignleft size-full
  wp-image-1604\" /> V nedávné době jsem se seznámil s <a href=\"https://twitter.com/#!/joshis_tweets\"
  target=\"_blank\">Petrem Dvořákem</a> z <a href=\"http://www.inmite.eu/en\" target=\"_blank\">Inmite</a>,
  který stojí za organizací tzv. <a href=\"http://binarybloodday.com\" target=\"_blank\">Binary
  Blood Day</a> a k této aktivitě jsem se s radostí připojil. O co se jedná? Ve zkratce
  jde o motivování lidí z oblasti IT k prvnímu darování krve (nebo dokonce k zápisu
  do registru dárců kostní dřeně). \r\n\r\nNejbližší další termín, kdy společně na
  různých místech republiky darujeme krev je 9. září 2011. V případě, že byste kdokoliv
  váhali nad darováním krve jen z důvodu, že nevíte, jak to tam chodí, rád Vás na
  první darování krve v Pardubicích doprovodím. Další garanti této akce jsou i v dalších
  městech - v Plzni je to <a href=\"https://twitter.com/#!/fersman\" target=\"_blank\">Petr
  Ferschmann</a>, v Brně <a href=\"https://twitter.com/#!/ondrabenes\" target=\"_blank\">Ondra
  Beneš</a> a v Praze <a href=\"https://twitter.com/#!/joshis_tweets\" target=\"_blank\">Petr
  Dvořák</a>. Na akci (v Praze) budete moci potkat vývojáře z NetBeans týmu, Inmite
  a dalších známých společností, takže to je i dobrá příležitost, jak si dobře popovídat
  a seznámit se.\r\n\r\n"
wordpress_id: 1603
wordpress_url: http://blog.novoj.net/?p=1603
date: '2011-08-28 20:00:31 +0200'
date_gmt: '2011-08-28 19:00:31 +0200'
categories:
- Nezařazené
tags: []
comments:
- id: 58272
  author: "&raquo; Pátý rok Myšlenek Otce Fura Myšlenky dne otce Fura"
  author_email: ''
  author_url: http://blog.novoj.net/2012/01/01/paty-rok-myslenek-otce-fura/
  date: '2012-01-01 14:44:09 +0100'
  date_gmt: '2012-01-01 13:44:09 +0100'
  content: "[...] Binary Blood Day [...]"
---
<p><img src="http://blog.novoj.net/binary/2011/08/blood_donation.png" alt="" title="blood_donation" width="83" height="148" class="alignleft size-full wp-image-1604" /> V nedávné době jsem se seznámil s <a href="https://twitter.com/#!/joshis_tweets" target="_blank">Petrem Dvořákem</a> z <a href="http://www.inmite.eu/en" target="_blank">Inmite</a>, který stojí za organizací tzv. <a href="http://binarybloodday.com" target="_blank">Binary Blood Day</a> a k této aktivitě jsem se s radostí připojil. O co se jedná? Ve zkratce jde o motivování lidí z oblasti IT k prvnímu darování krve (nebo dokonce k zápisu do registru dárců kostní dřeně). </p>
<p>Nejbližší další termín, kdy společně na různých místech republiky darujeme krev je 9. září 2011. V případě, že byste kdokoliv váhali nad darováním krve jen z důvodu, že nevíte, jak to tam chodí, rád Vás na první darování krve v Pardubicích doprovodím. Další garanti této akce jsou i v dalších městech - v Plzni je to <a href="https://twitter.com/#!/fersman" target="_blank">Petr Ferschmann</a>, v Brně <a href="https://twitter.com/#!/ondrabenes" target="_blank">Ondra Beneš</a> a v Praze <a href="https://twitter.com/#!/joshis_tweets" target="_blank">Petr Dvořák</a>. Na akci (v Praze) budete moci potkat vývojáře z NetBeans týmu, Inmite a dalších známých společností, takže to je i dobrá příležitost, jak si dobře popovídat a seznámit se.</p>
<p><a id="more"></a><a id="more-1603"></a></p>
<p>Já osobně dávám krev přes 10 let a dovedl mě k tomu můj táta, který už v současnosti kvůli zdravotním problémům dávat krev nemůže. Stejně tak už krev nemůže darovat (z různých důvodů) polovina dalších mých známých, se kterými jsem tenkrát začínal. Proto chci podpořit Binary Blood Day a udělat maximum pro to, aby přibylo prvodárců, kteří ty, co už darovat nemohou, nahradí. Myslím, že v České republice máme dobrou a dlouhou tradici v bezplatném darování krve, na kterou bychom měli být hrdí a kterou bychom se měli snažit zachovat (o tom proč je preferováno dárcovství bezplatné se dočtete třeba u <a href="http://www.cervenykriz.eu/cz/proc_bdk.aspx" target="_blank">Červeného kříže</a>).</p>
<p>Nikdo z nás přeci nechce kupovat předraženou krev na černém trhu (jak je tomu <a href="http://www.nola.com/health/index.ssf/2011/05/black_market_in_blood_is_flour.html" target="_blank">například v Bulharsku</a>) až starší generace z transfůzních stanic vymizí a nová už nebude. Vím, že je to zatím přehnané strašení, ale tradice, která se ztratí, se už jen těžko obnovuje. Okolo darování krve je hodně rozporuplných názorů - viz. diskuse na <a href="http://www.abclinuxu.cz/zpravicky/binary-blood-day" target="_blank">ABC Linuxu</a>, ale těmito názory se nedejte zviklat. Krev potřeba je - a i když Vás nemocnice na odběry pravidelně nezvou, stačí že jste v registru a v případě náhlé údálosti (vlakové neštěstí apod.) budete schopni krev dát.</p>
<p>Když už pro Vás není motivem to, že takto pomáháte ostatním mohu vám vyjmenovat několik motivátorů, které jsou "přepočitatelné" na peníze, které "zdánlivě" bezplatným odběrem získáte:</p>
<ul>
<li>pravidelné vyšetření krevního obrazu (mj. i 1x ročně test na cholesterol) a otestování krve na některé typy infekčních nemocí (HIV, žloutenky typu B a C, syfilis, jaterních testů, krevní skupiny, vyhledávání eventuálních nepravidelných protilátek proti krevním elementům)</li>
<li>vyšetření lékařem a změření tlaku</li>
<li>den volna placený vaším zaměstnavatelem (který ale nemusíte využít, pokud na to není nejvhodnější doba)</li>
<li>sleva ze základu daně z příjmů FO 2000 za jeden odběr (tj. já si typicky odečítám 6000 ročně)</li>
<li>další drobná zvýhodnění stran vaší zdravotní pojišťovny, nebo poukaz na občerstvení</li>
</ul>
<p>Pro ty, kdo by se chtěli dozvědět řadu dalších detailů o darování krve doporučuji text opavské nemocnice, kde je problematika zpracována velmi podrobně i s fotografiemi:</p>
<p><a href="http://www.nemocnice.opava.cz/html/HTO_SI.pdf" target="_blank">Vše, co jste chtěli vědět o darování krve a báli jste se zeptat</a></p>
<h3>Darování kostní dřeně</h3>
<p>Závěr tohoto článku bych chtěl věnovat darování kostní dřeně ačkoliv toho se Binary Blood Day primárně netýká. Především bych chtěl zmínit to, že v současné době není nutné darovat kostní dřeň operativním zákrokem (tj. navrtáním kosti pánevní), ale je možné ji darovat pomocí separátoru (podobně jako se daruje krevní plazma). Tj. člověk si lehne na lehátko a několik hodin leží napíchnutý na uzavřený okruh, který vede přes separátor odlučující kmenové buňky z Vaší krve. Tj. strach o to, že se jedná o bolestivý zážitek, je zbytečný.</p>
<p>Registry dárců kostní dřeně jsou ve většině krajských měst - v Pardubicích sice není, ale v sousedním Hradci Králové ano. Pro většinu registrovaných se jedná pouze o to, že jsou zaznamenáni v registru a nikdo je nikdy potřebovat nebude. V opačném případě ale mohou skutečně bez nějakého zveličování zachránit lidský život. Podle <a href="http://www.kostnidren.cz/registr/darci/otazky-D.php" target="_blank">těchto informací</a> je úspěšnost transplantací až neuvěřitelně vysoká - 60-80%.</p>
<p>Vstoupit do registru mohou z důvodu vysokých nákladů na vyšetření pouze zdravé osoby mladší 35 let a dárce krve vítají vždy s otevřenou náručí (díky pravidelným lékařským kontrolám při darování krve je větší jistota, že se jedná o zdravého jedince). Při registraci je vám odebrána trocha krve, ze které jsou následně zjištěny některé základní genetické znaky nutné pro vyhledání "kompatibilního" dárce. V případě, že v prvním kole spárování váš vzorek pasuje, budete zavoláni na další odběr, na jehož základě bude provedena daleko důkladnější analýza DNA, aby se zjistilo, jestli by pacient vaše buňky přijal.</p>
<p>Rád bych tedy u příležitosti Binary Blood Day vyzval i všechny ostřílené dárce krve, aby svoji "dobročinnost" dotáhli ještě dál a zaregistrovali se k darování kostní dřeně. Sám jsem v registru zatím jen asi něco přes rok a prozatím mě nikdo nepotřeboval. Uvidíme, jestli k tomu dostanu někdy příležitost.</p>
<p>Detailní informace o darování kostní dřeně naleznete v Registru <a href="http://www.kostnidren.cz/registr/darci/proc.php" target="_blank">ČNRDD</a> </p>
<h3>Odkazy</h3>
<p><a href="http://binarybloodday.com/" target="_blank">Binary Blood homepage</a><br />
<a href="http://twitter.com/#!/binarybloodday" target="_blank">Binary Blood na Twitteru</a><br />
<a href="http://www.facebook.com/event.php?eid=218520898197811&notif_t=event_invite" target="_blank">Binary Blood na Facebooku</a></p>
