---
status: publish
published: true
title: Hledáme parťáka do Forresta
author:
  display_name: Otec Fura
  login: admin
  email: novotnaci@gmail.com
  url: http://blog.novoj.net
author_login: admin
author_email: novotnaci@gmail.com
author_url: http://blog.novoj.net
excerpt: "<div><a href=\"http://www.fg.cz\"><img class=\"alignleft size-full wp-image-1704\"
  style=\"margin: 4px; background-color: white;\" title=\"FG Forrest\" src=\"http://blog.novoj.net/binary/2011/10/FG_color.gif\"
  alt=\"\" width=\"100\" height=\"100\" /></a>Tímto článkem udělám malou výjimku a
  zkusím Vás všechny oslovit s nabídkou práce u nás ve <a href=\"http://www.fg.cz/\">Forrestu</a>.
  Je to zvláštní, ale už nějakou dobu sháníme Javistu a nedaří se nám sehnat nikoho
  s kým bychom si padli do noty. Říkal jsem si, jestli to není tím, že ploché inzeráty
  Vás moc neosloví - respektive práci v mladém a perspektivním týmu s možností osobního
  rozvoje s platem odpovídajícím Vašim schopnostem nabízí každý druhý. Jenže co jiného
  taky do několika řádkového inzerátu napsat, že? Proto jsem se rozhodl napsat tento
  článek, ve kterém bych Vám rád popsal, jak vyvíjíme u nás ve Forrestu - co používáme
  za nástroje, jak řídíme projekty, na kterých projektech pracujeme, jaká je možnost
  si u nás vyzkoušet nové technologie a všechny ty věci, na které stejně při každém
  přijímacím pohovoru přijde řeč s lidmi, kteří se zajímají. Článek možná bude zajímavý
  i pro ty z Vás, kteří práci nehledají - vždyť je to nakouknutí do cizí kuchyně a
  kdo z nás není aspoň trochu zvědavý, no ne?</div>\r\n<div>"
wordpress_id: 1674
wordpress_url: http://blog.novoj.net/?p=1674
date: '2011-10-31 08:00:17 +0100'
date_gmt: '2011-10-31 07:00:17 +0100'
categories:
- Nezařazené
tags: []
comments:
- id: 53694
  author: Martin Hruška
  author_email: martin@mailinator.com
  author_url: ''
  date: '2011-10-31 09:36:53 +0100'
  date_gmt: '2011-10-31 08:36:53 +0100'
  content: Takže hledáte v podstatě opici, která bude maličké ozubené kolečko ve velikém
    zastaralém projektu, který vypadá hůř než aktuální Wordpress. Koho to může bavit?
- id: 53700
  author: L
  author_email: gaspoda@seznam.cz
  author_url: ''
  date: '2011-10-31 11:01:29 +0100'
  date_gmt: '2011-10-31 10:01:29 +0100'
  content: Dobre napsany inzerat, kdybych hledal praci tak u tomhle budu uvazovat.
- id: 53701
  author: Otec Fura
  author_email: novotnaci@gmail.com
  author_url: http://blog.novoj.net
  date: '2011-10-31 11:27:00 +0100'
  date_gmt: '2011-10-31 10:27:00 +0100'
  content: "Ad Martin Hruška) \r\nNevím z čeho usuzuješ, že hledáme cvičenou opici
    pro zastaralý projekt. Celým tímto textem jsem se snažil popsat to, jak vnímám
    Forrest já, jako zaměstnanec, který je tam něco málo přes 4 roky. Tou dobou to
    už člověka v normální firmě přestává bavit, ale u mě je to právě naopak.\r\n\r\nNevím,
    proč okolo CMS panuje názor, že se jedná o zastaralé paskvily, které vypadají
    hůř než Wordpress, když právě na CMS běží většina současného internetu. Podobné
    nálady na fórech a článcích vnímám, i když je osobně nesdílím.\r\n\r\nA co se
    týká toho, jestli nás tohle může bavit? Na to si koneckonců můžeš udělat názor
    sám, protože tenhle blog je více méně o mé každodenní práci. Stejně tak za Forrest
    mluví naše běžící projekty a práce, kterou jsme nechali za sebou. Copak tohle
    je dílo lidí, které nebaví co dělají?"
- id: 53709
  author: Josef
  author_email: 6mix@email.cz
  author_url: ''
  date: '2011-10-31 12:50:20 +0100'
  date_gmt: '2011-10-31 11:50:20 +0100'
  content: 'Kdyby podobné články psala každá firma na svém korporátním blogu, ušetřila
    by si spousty času a nenaplněných očekávání...Blog postu se dá vytknout snad jen
    zmíněné požadavky, které v podstatě zní : hledáme zkušeného programátora (Idea
    guy, that can do stuff), který bude celou pracovní dobu tvrdě dřít (to se u nás
    musí)... Takže tady je zájemcům v podstatě sděleno, že musí být špička a budou
    fakt tvrdě dřít... Takovým lidem se vyplatí spíše startupy, protože ty je milionářem
    udělají, mají-li takový skill a budou-li tvrdě dřít.'
- id: 53710
  author: Otec Fura
  author_email: novotnaci@gmail.com
  author_url: http://blog.novoj.net
  date: '2011-10-31 13:12:34 +0100'
  date_gmt: '2011-10-31 12:12:34 +0100'
  content: "@Josef: v některých věcech se shodneme - dřina je otázka subjektivní.
    S přesčasy se to u nás nepřehání, ale ve chvíli, kdy chceš zůstat na špičce a
    práce tě baví, tak \"pracuješ\" i mimo pracovní dobu, přestože tě do toho nikdo
    nenutí. Třeba už ne pro zaměstnavatele, ale na svých soukromých věcech, jako je
    třeba blog, sebevzdělávání, hraní si technologiemi a tak. Pokud tohle počítáš
    do dřiny, tak se shodujeme.\r\n\r\nCo se týká startupů - dost se zapomíná na to,
    že jen velmi malá část startupů uspěje (slyšel jsem 1 z 5?! http://smallbiztrends.com/2008/04/startup-failure-rates.html).
    Myslím si, že je řada kvalitních vývojářů, kteří nechtějí jít do takového rizika,
    protože mají třeba hypotéku (potřebují stabilní rozumný příjem) nebo chtějí mít
    i čas na rodinu (aspoň trochu). Pár lidí ve startupech okolo sebe mám a přestože
    jsou úspěšní, v jejich kůži bych asi být nechtěl. Mají můj velký obdiv. Nevím,
    jestli bych to vůbec dal."
- id: 53711
  author: banter
  author_email: lubos.racansky@gmail.com
  author_url: https://twitter.com/#!/banterCZ
  date: '2011-10-31 13:32:19 +0100'
  date_gmt: '2011-10-31 12:32:19 +0100'
  content: Kdybych zrovna nepracoval v AspectWorks, tak mě takovýto inzerát určitě
    zláká.
- id: 53712
  author: Josef
  author_email: 6mix@email.cz
  author_url: ''
  date: '2011-10-31 13:48:09 +0100'
  date_gmt: '2011-10-31 12:48:09 +0100'
  content: "Tak já za práci považuju to po čem jsou vidět výsledky, hlavně programování
    a bugfixy. Takové to sebevzdělávání typu naučení se GWT a Vaadinu na sample aplikaci
    nebo checkout, build, omrknutí a vyzkoušení nějakého open source softu je v podstatě
    zábava a né práce...\r\n\r\nA já osobně mám na startupy ten názor, že zkušený
    Idea guy, kterého hledáte, bude mít určitě start-up failure rate třeba 60 - 80%,
    ale doba realizace bude klidne 2-3 týdny a když jich naseká za několik měsíců
    6, tak mu alespoň ten jeden startup vyjde...případně 2 s pomalejším rozjezdem.\r\n\r\nOno
    podle mě si dneska firmy nemůžou moc vybírat a čekat, že se jim budou hrnout lidi
    co opravdu dokážou dělat věci. Kord když jim řeknou, že celou zkušebku budou dostávat
    25k a pak se uvidí podle výkonnosti a schopností... Za ty 3 měsíce bude takový
    člověk mít s velkou pravděpodobností úspěšný startup... Místo nějakých 80k na
    účtě... Samozřejmě že hypotéky apd. tuhle teorii moc nepodporují :-)"
- id: 53714
  author: Otec Fura
  author_email: novotnaci@gmail.com
  author_url: http://blog.novoj.net
  date: '2011-10-31 14:12:02 +0100'
  date_gmt: '2011-10-31 13:12:02 +0100'
  content: "No ty si říkáš, že každý inteligentní vývojář, dokáže rozjet startup a
    mít životaschopný nápad. Což si myslím, že není vždy tak. \r\n\r\nRespektive,
    když to vztáhnu na sebe - časem jsem zjistil, že já nemám pro obchod a vedení
    firmy se zaměstnanci ty nejlepší buňky a převratné nápady, na které čekají tisíce
    lidí na internetu (tzv. díra na trhu) mě taky v počtu jeden nápad za měsíc nenapadají.\r\n\r\nRespektive,
    ještě mi nepřišel ani jeden takový. Většinou se jedná buď o věci, které se zdají
    dobré a šikovné jenom mě, nebo se jedná jen o nijak závratně převratnou evoluci.\r\n\r\nTakže
    v mém případě by startup rate byla spíše někde pod těmi 20%."
- id: 53717
  author: MArk
  author_email: nospam@sorry.com
  author_url: ''
  date: '2011-10-31 14:40:13 +0100'
  date_gmt: '2011-10-31 13:40:13 +0100'
  content: "Pěkný \"inzerát\", myslím, že takový bližší popis pozice může k nalezení
    dobrého člověka pomoci. Stejně ale stačilo, místo obšírného popisu, napsat takovou
    základní informaci: PLAT ;-)\r\n\r\nMožná víte, že třeba v Praze je taková poptávka
    po Javistech, že platy od 50 tis. jsou normální, profík sežene místo i za 80 nebo
    i více tisíc. Každopádně, ať se nábor podaří."
- id: 53772
  author: Jindra
  author_email: jindrich@vimr.cz
  author_url: ''
  date: '2011-11-01 10:49:20 +0100'
  date_gmt: '2011-11-01 09:49:20 +0100'
  content: Pekne napsano, skoro bych se prihlasil, ale tim CVS je to zabity :-) -
    jsou veci ke kterejm se uz nesnizim ;-)
- id: 53776
  author: antaran
  author_email: martin.vician@gmail.com
  author_url: http://www.zont.eu
  date: '2011-11-01 11:50:48 +0100'
  date_gmt: '2011-11-01 10:50:48 +0100'
  content: Originalny inzerat. :) Pouzivate aj remote run, resp. pre-tested commit?
- id: 53777
  author: Josef
  author_email: 6mix@email.cz
  author_url: ''
  date: '2011-11-01 12:24:34 +0100'
  date_gmt: '2011-11-01 11:24:34 +0100'
  content: "@Otec Fura: Ono programator profik pravdepodobne nebude chtit delat business
    nikdy, protoze to co ho bavi je programovani a proto se stal profikem. Ale kdyz
    si vycleni cely den na brainstorming ohledne vymysleni start-upu, ktery by bezel
    sam bez zasahu cloveka, krome pocatecniho marketinku (adwords, PR clanky apd.),
    tak na neco prijde na 90%...\r\n\r\n@Jindra:  +1, do firmy, ktera bezi na CVSku
    by se mi jit moc nechtelo :-) Po 2 rocnim pouzivani GITu a odpudivych vzpominkach
    na CVS fakt ne...Ale to je moje specifikum, do GITu jsem investoval tolik usili,
    ze ted se pachtit se CVS a nevyuzivat vyhod GITu je opravdu oskliva predstava."
- id: 53780
  author: Otec Fura
  author_email: novotnaci@gmail.com
  author_url: http://blog.novoj.net
  date: '2011-11-01 12:55:47 +0100'
  date_gmt: '2011-11-01 11:55:47 +0100'
  content: "@Antaran) to je záležitost IDE ... IntelliJ Idea ve spojitosti s TeamCity
    to umí (což je kombinace, kterou provozujeme) a používat se to dá - žádnou směrnici,
    která by to vynucovala ale nemáme, jestli se ptáš na tohle :)\r\n\r\n@Josef +
    Jindra) CVS vs. GIT ... no já se momentálně nacházím v situaci, kdy s Gitem stále
    bojuju - prozatím se neodvažuju navrhnout migraci na systém, ve kterém si opravdu
    nejsem jistý v kramflecích. Navíc ta naše \"webařská\" část je dost specifická,
    takže ještě ani nevíme, jestli by to nebylo kontraproduktivní. Takže si s tím
    hrajeme pouze na pár projektech.\r\n\r\n@Josef) startup - můj osobní názor je,
    že když neustále neinvestuješ do startupu 100% energie a 100% času, tak to nebude
    fungovat ... ale v téhle oblasti jsem čirý teoretik. Vím, že proti vlastnímu startupu
    tady dost brojím, ale vychází to z toho, že jsem o tom sám docela dost přemýšlel."
- id: 53787
  author: Josef
  author_email: 6mix@email.cz
  author_url: ''
  date: '2011-11-01 14:55:27 +0100'
  date_gmt: '2011-11-01 13:55:27 +0100'
  content: "@Otec Fura:\n\nChapu, ono zapracovat ve firme podobne workflow http://nvie.com/posts/a-successful-git-branching-model/
    je urcite dlouhodoba zalezitost.  \n\nA ty start-upy jsou dost velke tema na reseni
    v komentarich blog postu :-) Uz jen fakt, ze nekdo povazuje za start-up vybudovani
    SW spolecnosti o desitkach zamestnancu a nekdo samoexistujici webovy projekt,
    ktery bude potrebovat max par man-days za rok."
- id: 53807
  author: Petr Stohwasser
  author_email: info@nabla.cz
  author_url: http://www.nabla.cz
  date: '2011-11-01 18:46:15 +0100'
  date_gmt: '2011-11-01 17:46:15 +0100'
  content: "Dobrý den.\r\n\r\nJak na mě inzerát působí?\r\n\"Moc peněz od nás nečekejte,
    ale zato se u nás pěkně nadřete.\"\r\n\r\nHolt kvalitní PR."
- id: 53820
  author: Otec Fura
  author_email: novotnaci@gmail.com
  author_url: http://blog.novoj.net
  date: '2011-11-01 20:38:36 +0100'
  date_gmt: '2011-11-01 19:38:36 +0100'
  content: "@Josef: ad Git přesně tak (navíc u nás je to specifické v tom, že webmasteři
    nasazují denně do produkce na desítky webů, které máme ve správě, desítky malých
    úprav, takže to chce domyslet tím spíš ... u Javistů bych si to dokázal představit
    lépe) - co se týká startupu asi mám pod tímto pojmem trošku odlišnou představu,
    možná to probrat někde u piva ;)\r\n\r\n@Petr Stohwasser) Dobrý den, já už jsem
    na podobný komentář reagoval - byl hned jako první ;). Podívejte se na to takto
    - je to zpověď programátora, není to článek od člověka co dělá profesionálně PR
    - také proto to není na firemním webu, ale mém webu soukromém. Tolik k mé případné
    neobratnosti ve vyjadřování.\r\n\r\nCo se týká dřiny a peněz - obojí jsou to relativní
    pojmy (taky už jsem rozebíral). Ohodnocení jsme myslím dostatečně (doufám, že
    jsem to dobře nastínil v části benefity), ale konkrétní částky tu rozebírat nebudu
    a ani nemůžu.\r\n\r\nShodou okolností jsme dnes na místní Univerzitě rozebírali
    motivaci dnešní studující generace a od samotných učitelů zaznělo, že valná většina
    studentů jednak neuvažuje o tom, co bude dělat až školu skončí a jednak mají představu
    že s titulem dostanou za málo námahy spoustu peněz. Tuhle představu evidentně
    sdílí celá řada dalších lidí.\r\n\r\nTrochu se bojím, aby nás tyto představy brzy
    nezavedly tam, kde se nyní nachází Řecko a řada dalších zemí. Ačkoliv to třeba
    není módní ..... pracovat je  normální."
- id: 53873
  author: Jakub
  author_email: jakub.mahdal@akineta.cz
  author_url: http://www.akineta.cz
  date: '2011-11-02 16:05:31 +0100'
  date_gmt: '2011-11-02 15:05:31 +0100'
  content: "Takové nadšené a přitom skromné lidi jako je tady Honza bych do vlastní
    firmy bral hned a sdílím názor, že velká část dnešních studentů má představu jen
    o hromadě peněz, která jde za získaným titulem... Každopádně - šikovně a hezky
    napsaný inzerát na práci! \r\nKdyž jsme u těch startupů, kdyby byl dobrý nápad
    na startup, měl bys Honzo zájem o spolupráci? :-)"
- id: 53879
  author: Otec Fura
  author_email: novotnaci@gmail.com
  author_url: http://blog.novoj.net
  date: '2011-11-02 17:26:53 +0100'
  date_gmt: '2011-11-02 16:26:53 +0100'
  content: "@Jakub: Za jiných okolností ano, ale jak říkám - když se má dělat něco
    pořádně, musí se to dělat na 100% ... a ty já teď odvádím Forrestu."
- id: 53892
  author: Miroslav Pecka
  author_email: miroslav@pecka.name
  author_url: http://pecka.name
  date: '2011-11-02 21:49:21 +0100'
  date_gmt: '2011-11-02 20:49:21 +0100'
  content: "Honzo, smekám nad perfektním, komplexním a realistickým / pravdivým popisem...
    IMHO žádná HR osoba by to takto nenapsala!\r\n\r\nZe své zkušenosti ve FG (webaře
    a následně analytika / projekťáka) můžu potvrdit výhodu firmy této velikosti,
    tj. možnost navrhnout nápad, rychle dostat feedback a následně ideálně uspět (nebo
    uznat, že zas tak super nápad to nebyl;-)), stejně jako možnost zjistit co vám
    sedí a tím směrem se ubírat."
- id: 54364
  author: Petr
  author_email: petrf@wo.cz
  author_url: ''
  date: '2011-11-11 10:03:22 +0100'
  date_gmt: '2011-11-11 09:03:22 +0100'
  content: Škoda, že jste pro mě tak z ruky :-)
---
<div><a href="http://www.fg.cz"><img class="alignleft size-full wp-image-1704" style="margin: 4px; background-color: white;" title="FG Forrest" src="http://blog.novoj.net/binary/2011/10/FG_color.gif" alt="" width="100" height="100" /></a>Tímto článkem udělám malou výjimku a zkusím Vás všechny oslovit s nabídkou práce u nás ve <a href="http://www.fg.cz/">Forrestu</a>. Je to zvláštní, ale už nějakou dobu sháníme Javistu a nedaří se nám sehnat nikoho s kým bychom si padli do noty. Říkal jsem si, jestli to není tím, že ploché inzeráty Vás moc neosloví - respektive práci v mladém a perspektivním týmu s možností osobního rozvoje s platem odpovídajícím Vašim schopnostem nabízí každý druhý. Jenže co jiného taky do několika řádkového inzerátu napsat, že? Proto jsem se rozhodl napsat tento článek, ve kterém bych Vám rád popsal, jak vyvíjíme u nás ve Forrestu - co používáme za nástroje, jak řídíme projekty, na kterých projektech pracujeme, jaká je možnost si u nás vyzkoušet nové technologie a všechny ty věci, na které stejně při každém přijímacím pohovoru přijde řeč s lidmi, kteří se zajímají. Článek možná bude zajímavý i pro ty z Vás, kteří práci nehledají - vždyť je to nakouknutí do cizí kuchyně a kdo z nás není aspoň trochu zvědavý, no ne?</div>
<div><a id="more"></a><a id="more-1674"></a>Začnu s tím, co mě co by Javistu při příchodu do Forresta překvapilo:</div>
<div>
<h3 dir="ltr">Různorodost projektů</h3>
<p>Forrest vznikl nejdříve jako multimediální ateliér (15 let nazpět), vyrostl ve webovou agenturu, která řešila primárně "statické weby" a aktuálně řeší celou řadu bohatých webových aplikací. Každý týden na projektové komisi probíráme nové projekty s časovou dotací od několika týdnů až po jeden rok. Více než polovina projektů se týká stálých zákazníků, ale stále se udržujeme ve střehu účastmi v tendrech a "new byznysem". Řešíme projekty, které žijí několik let, ale také projekty, které jsou jednorázové a mají předem danou životnost. Právě tyto projekty jsou skvělé pro zkoušení nových technologií a postupů, u kterých si dopředu nejsme jistí, jak se osvědčí. Zákazník to samozřejmě na kvalitě nepozná, ale pro nás je to škola. Na malých projektech nám navíc rostou budoucí šéfové projektů - začínají s tím na co stačí a když se osvědčí dostanou příště projekt náročnější.<br />
Forrest dělá ale zajímavé projekty, které se dobře vyjímají v CVčku - děláme pro <a href="http://www.cez.cz/cs/uvod.html">ČEZ</a>, <a href="http://kb.cz/">KB</a>, <a href="http://www.cilichili.cz/">Vodafone</a>, <a href="http://www.cilichili.cz/">Lagardere</a>, <a href="http://www.kb-blok.cz/">KB-Blok</a>, <a href="http://www.hrad.cz/">kancelář prezidenta</a>, <a href="http://www.gts.cz/">GTS</a> a řadu dalších.</p>
<h3 dir="ltr">Specializace</h3>
<p>Forrest sice rostl, ale zákazníci a profesionálové v daných oborech mu zůstávají. Máme řadu projektů, které jdou mimo vývoj - pouze na konkrétní oddělení. Stále se dělají statické weby (ty se Javistů nedotknou), byznys analýzy a marketingové studie, logomanuály a grafické návrhy, multimediální hry a doplňky. Život u nás je zkrátka velmi pestrý.<br />
Na druhou stranu se člověk může skutečně věnovat tomu, čemu se věnovat chce. Já jako Javista nejsem (naštěstí) nucen se zabývat nuancemi HTML a CSS implementací v jednotlivých prohlížečích a obcházení chyb, které se v nich nacházejí. Nikdo po mně nechce dodělat tuhle ikonu, támhle nápis. Nikoho také nenapadne po mně chtít navrhnout strukturu webu, protože na tohle všechno máme specialisty, kteří se tomu věnují celé měsíce a jsou opravdovými odborníky a mají na to správné nástroje.<br />
Tohle bylo pro mě jedno z velkých překvapení - do té doby, než jsem začal ve Forrestu, jsem si pro "své" webové aplikace musel často grafiku (ošklivou) i HTML a CSS (často optimalizované pouze pro nejrozšířenější prohlížeč) dělat na koleně sám. To mě jednak nebavilo a jednak výsledky stály dost za pendrek.</p>
<div align="center">
<p><strong>Takhle se pracuje v Náchodské pobočce</strong></p>
<p><iframe src="http://www.youtube.com/embed/jnACcQOp_AA" frameborder="0" width="500" height="281"></iframe></p>
</div>
<h3 dir="ltr">Vybavení</h3>
<p>Jsme sice malá firma, ale co se týká vybavení nemůžeme si nikdo na nic stěžovat. Vedení se podařilo získat několik projektů z EU a tak si můžeme všichni užívat plně virtualizované platformy pro naše vývojové a testovací servery (<a href="http://www.vmware.com/products/vsphere/esxi-and-esx/index.html">VMWare ESX Server</a>). Vytvoření nového serveru je po naše Operations oddělení otázkou několika desítek minut.<br />
Každý z nás pracuje na notebooku (já mám třebas <a href="http://www.alza.cz/ibm-lenovo-thinkpad-t61-d90387.htm">IBM Thinkpad T61</a>, ale sem tam se po firmě najde i nějaký ten Mac), které aktuálně osazujeme SSD disky, které nebyly v původní výbavě. Na každém pracovním místě máme dockovací stanici a samostatný <a href="http://www.alza.cz/21-nec-multisync-2190uxp-stribrny-d205832.htm">21" LCD monitor</a>. Kvalitní židle a klávesnice dle vlastního výběru (<a href="http://www.microsoft.com/hardware/en-us/p/natural-ergonomic-desktop-7000/WTA-00001">můj favorit</a>). Co se týká operačních systémů - majorita Forrestů používá Windows, nicméně my vývojáři jedeme spíše na Linuxu. Operations s různými OS na stanicích naštěstí nemají žádný problém (i když oficielně dělají podporu jen pro Win platformu).<br />
Řada z nás má k dispozici mobilní telefony (většinou pouze senioři a lidé ve styku se zákazníkem) - povětšinou <a href="http://www.alza.cz/htc-desire-hd-d194262.htm">HTC Desire HD</a>, ale mohli jsme si v dané cenové relaci vybrat.</p>
<h3 dir="ltr">Benefity</h3>
<p>Podle benefitů se zaměstnání sice nevybírá, ale je to něco, co potěší. Forrest toho může v tomto směru nabídnout dost - od 5 týdnů dovolené, přes proplácení nákladů na dojíždění, výuku jazyka, stravenky až po příspěvky na permice do fitcenter, příspěvků na životní pojištění, telefon, internet atd.<br />
Co se týká práce z domu, tak ta běžně možná je. Nepreferujeme to jako pravidelnou záležitost, protože chceme mít týmy a lidi co nejvíce pohromadě, ale v případě, že si člověk potřebuje vyřídit nějaké osobní záležitosti, potřebuje hlídat děti nebo mu není dvakrát nejlíp, pracuje prostě z domu. Někdy je to tedy víc, někdy méně - prostě podle toho, jak kdo potřebujeme.</p>
<h3 dir="ltr">Vzdělávání</h3>
<p>Ve vývojovém oddělení nemáme žádný propracovaný systém vzdělávání. Vše se odvíjí od individuálních zájmů a aktivit jednotlivců - s tím, že firma má pro tyto účely vyhrazený rozpočet. Já s několika kolegy každoročně obrážíme některou Java konferenci - předloni jsme byli v Amsterodamu na <a href="http://blog.novoj.net/2009/04/27/spring-one-po-prvnim-dni/">Spring One</a>, <a href="http://blog.novoj.net/2010/05/13/geecon-2010-den-prvni/">loni</a> i <a href="http://blog.novoj.net/2011/05/15/geecon-2011/">letos</a> na povedeném Geeconu v Poznani a Krakowě. Pravidelně se také účastníme <a href="http://blog.novoj.net/2011/09/25/webexpo-2011/">WebExpa</a> a samozřejmě také, pokud je zájem, jezdíme na školení. Nákup knížek a dalších studijních materiálů nebo software funguje na požádání. Nicméně nikdo nikoho do ničeho nenutí a tato část je ponechána vysloveně na zájmu každého z nás, takže někdo jezdí častěji a někdo méně.</p>
<h3 dir="ltr">Vývojový proces</h3>
<p>Ačkoliv se dogmaticky neřídíme žádnou z cool metodik vývoje, odvážil bych se to, co u nás provozujeme nazvat agilním přístupem. Projekty realizujeme v krátkých iteracích - v existujících projektech, kde je požadován další rozvoj, releasujeme jednou za týden až tři týdny (minoritní změny se publikují okamžitě). U nových projektů je první iterace často mezi dvěma a třemi měsíci, než projekt dostane obrysy a další rozvoj už je v kratších iteracích. U větších projektů děláme analýzy včetně UML modelů, kde to uznáme za vhodné. U jednodušších projektů nám většinou postačuje základní slovní zadání, ERD diagramy a detailnější rozpracování komplikovanějších oblastí. Velkou výhodou je, že na začátku projektu připravují marketingoví/UX specialisté drátěné modely aplikace a grafici následně i grafický náhled obrazovek. Nejtěžší rozhodnutí (např. jestli má být web modrý nebo zelený) tak zákazník dělá ještě před tím, než se do toho pustíme my z produkce.<br />
Realizační tým se sestavuje pro konkrétní projekty a týmy jsou promíchané většinou různě podle toho, kdo je aktuálně v daném termínu volný a také podle toho, jaké dovednosti projekt vyžaduje. Z toho vyplývá, že postupně člověk pracuje s většinou kolegů a pokaždé s někým jiným. Týmy se skládají z lidí za různá oddělení a v řadě projektů je Javista pouze jeden (ten si tudíž všechny aplikační náležitosti šéfuje a rozhoduje sám). U větších projektů děláme dvou, maximálně tříčlenné týmy - pokud by měl být tým větší, snažíme se projekt rozparcelovat na nezávislé podprojekty, které mohou řešit menší týmy.<br />
<a href="http://www.fg.cz/cs/o-fg-forrest/ze-zakulisi/forresti-pracuji.shtml"><img class="alignright size-medium wp-image-1708" title="Náchod" src="http://blog.novoj.net/binary/2011/10/02-199x300.jpg" alt="" width="199" height="300" /></a><br />
V průběhu projektu se dělají pravidelné statusy (nejsou to denní stand-up meeting, ale spíš týdenní nebo i častější VOIP telekonference) projektového týmu. Nicméně tým je malý a komunikace mezi jednotlivými členy probíhají dle potřeby. Téměř vždy je tým namíchaný z lidí z různých poboček a tak je komunikace na dálku téměř pravidlem. Na začátcích projektů, kdy je potřeba komunikovat osobně větší, se dohodneme na nějakém schématu přejezdů mezi pobočkami a tak čas od času vyrážím z Hradce do Náchoda nebo do Prahy, kde s týmem pracujeme společně. U větších projektů se po jejich ukončení dělá krátká retrospektiva, kde se snažíme identifikovat, co nám fungovalo a co ne.<br />
Provozujeme cosi na způsob DevOps, takže release pro Javistu i Webaře znamená reálné nasazení na produkci, kde máme od Operations oddělení pouze připravenou databázi, webový a aplikační server a připraveny základní instalační adresáře. Vlastní zprovoznění projektu (aktualizace) je už přímo na nás. Kluci z Operations řeší takové věci jako monitoring, zálohování, nastavení clusterovacích strategií, firewally apod. Jednoduché instalace typizovaných řešení zvládnou Operations bez Javistů a specialitky nechávají na nás. Problémy na produkčních prostředích (služby) řeší Operations jako takové, v případě že si neví rady, tak problém rychle probublá až k nám do vývoje k člověku, který je za daný projekt zodpovědný. Vývojáři si tedy poměrně zblízka přičichnou k deploymentu a věcí s ním spojených a s klukama z Operations spolupracují často.</p>
<h3 dir="ltr">Vývojové nástroje</h3>
<p><a href="https://picasaweb.google.com/113608917527528089904/MachineHouseStavMirneZabydleno"><img class="alignleft size-medium wp-image-1710" style="border-style: initial; border-color: initial;" title="Praha Machine House" src="http://blog.novoj.net/binary/2011/10/IMG_6500-200x300.jpg" alt="" width="200" height="300" /></a>Většina z nás používá <a href="http://www.jetbrains.com/idea/">IntelliJ Idea IDE</a>, ale máme mezi sebou i pár zatvrzelců, kteří používají <a href="http://www.eclipse.org/">Eclipse</a> nebo <a href="http://www.springsource.com/developer/sts">Spring Tool Suite</a>. Pro verzování používáme CVS - především z historických důvodů. Žádná větší změna v tomto směru se nechystá, přestože někteří z nás koketují s distribuovaným VCS Git. Buildovací systém máme postavený na <a href="http://maven.apache.org/">Apache Maven</a> a jako firemní repository používáme <a href="http://archiva.apache.org/">Archivu</a>. Jako integrační server používáme <a href="http://www.jetbrains.com/teamcity/">TeamCity</a> a pro evidenci chyb a požadavků <a href="http://www.mantisbt.org/">Mantis Bug Tracker</a>. Analytické modely vytváříme v <a href="http://www.sparxsystems.com/products/ea/index.html">Enterprise Architectu</a>. Jako aplikační server používáme většinou <a href="http://tomcat.apache.org/">Apache Tomcat</a> (i když na vyžádání zákazníka jsme dodávali i na WebSphere nebo Oracle OC4J) a databázi MySQL (respektive jejího bratříčka <a href="http://www.percona.com/">Percona</a>) nebo Oracle. Webový server je majoritně <a href="http://httpd.apache.org/">Apache</a> i když jej v poslední době nahrazujeme spíše <a href="http://nginx.org/">NGinX</a>. Cílová produkční platforma je jednobarevná a to Linux (ani nevím, jestli kdy kdo měl zájem provozovat aplikaci na M$ serveru - i když tam bychom samozřejmě také mohli vpřípadě potřeby deployovat). Testy píšeme v <a href="http://www.junit.org/">JUnit</a>, ale zastáncům <a href="http://testng.org/">TestNG</a> bychom určitě nebránili. Většina programování se děje přímo v Javě (1.6) nicméně zákaznické customizace děláme v poslední době už spíš jen v <a href="http://groovy.codehaus.org/">Groovy</a>. Základem většiny našich projektů je <a href="http://www.springsource.org/">Spring Framework</a> (nedávno jsme přešli na 3.X verzi), na kterém je také postaven náš <a href="http://blog.novoj.net/2007/09/08/serial-modularni-systemy-ve-spring-frameworku/">modulární systém</a>. Na pkomponentový web framework RamJrojektech se také setkáte se <a href="http://static.springsource.org/spring-security/site/">Spring Security</a>,<a href="http://www.mybatis.org/">MyBatis</a>, <a href="http://www.stripesframework.org/display/stripes/Home">Stripes</a>, <a href="http://www.oracle.com/technetwork/java/javaee/javaserverfaces-139869.html">JSF</a>, <a href="http://struts.apache.org/">Struts</a> i když poslední dobou čím dál víc používáme náš home-made et, který nám lépe umožňuje sdílet práci mezi Java vývojáři a webaři (jednoduché vstupní formuláře a základní CRUD jsou schopni kolegové z web developmentu realizovat bez nás - Javistů) a který má řadu sexy fíčurek jako je <a href="http://blog.novoj.net/2010/10/02/zrychlete-svoji-webovou-aplikaci-pomoci-partial-update/">AJAX partial update</a> nebo <a href="http://blog.novoj.net/2011/09/20/ux-take-terorizujete-sve-uzivatele-presnymi-formaty-vstupnich-poli/">živá validace vstupů uživatele</a>.<br />
Do seznamu jsem zahrnul pouze ty nejzásadnějších technologie a nástroje - neustále něco zkoušíme a prototypujeme. Za pár let může seznam vypadat zase úplně jinak (i když základ asi přetrvá).</p>
<h3 dir="ltr">Jsme lidi a všichni se známe</h3>
<p>Forrestů je okolo padesáti a pořád fungujeme jako malá firma. Díky práci v různě namixovaných týmech se mezi sebou všichni známe. Navíc se 2x do roka organizuje setkání všech Forrestů - na jaře ve <a href="http://www.fg.cz/cs/o-fg-forrest/ze-zakulisi/forresti-teambuilding/fg-destne-cross-country-2010.shtml">sportovním duchu</a>, před Vánoci spíš jako <a href="http://www.fg.cz/cs/o-fg-forrest/ze-zakulisi/forresti-oslavuji/vanocni-fg-party-2009.shtml">večírek</a>. Samozřejmě na pobočkách se nějaké lokální akce pořádají pravidelněji - Náchoďáci jezdí na cyklovýlety, my v Hradci chodíme spíš do hospody :).</p>
<div align="center">
<p><strong>Jarní teambuilding v Deštném</strong></p>
<p><iframe src="http://www.youtube.com/embed/ae_uZ8xVF0I" frameborder="0" width="500" height="281"></iframe></p>
</div>
<p>Co se mi zdá jako unikátní věc, je poměr produktivní síly oproti síle režijní. Přestože mezi vývojářem v Hradci a ředitelem společnosti jsou dva nadřízení, všichni z nich skutečně pracují na projektech. Tj. nejsou to manažeři, kteří by už jenom řídili - jsou to vývojáři stejně jako on (pravda šéf produkce už moc neprogramuje, ale řídí si řadu projektů jako PMko) a denně pracují na svých projektech. Onen neblahý stav, který znám z několika firem, kde se za odsloužená léta lidé dostávají na manažerské pozice, kde už nepracují, ale jen se kumulují a řídí, u nás prostě nehrozí. Sice máme pozice jako je senior a junior vývojář, ale to neznamená, že já jako senior bych nechával nepříjemné bugy a úkoly na mladších kolezích a pro sebe si nechával jen tu zajímavější práci. Většinu servisu sice skutečně mají na starosti oni, ale když dojde na lámání chleba řešíme urgenty všichni bez ohledu na formální zařazení. Stejně tak na projektech, kterých jsem se hodně účastnil pořád nějaký servis dělám sám. Neexistuje u nás role bug-fixer, všichny řešíme chyby a není u nás chudák, který by trávil celou svou pracovní dobu fixováním chyb ostatních.<br />
Ze své praxe jsem zažil taky případy, kdy existoval boj mezi jednotlivými odděleními firmy - nebo spolu minimálně některá oddělení prostě nekomunikovala (třeba vývoj a obchod). Tohle ve Forrestu taky nepotkáte - oddělení sice existují, ale tím, že jsou realizační týmy namíchané vždy z různých lidí různých týmů, nevzniká žádná rivalita, ale spolupráce. Koneckonců všichni chceme projekty dotáhnout do konce co nejdříve a v takové kvalitě, aby nás po nasazení nebudily ze spánku.<br />
Máme pravidelná hodnocení jednou za půl roku, kdy se spolu bavíme o tom, kam bychom byli rádi, aby se jednotliví lidé posunuli a naopak co by bylo možné vylepšit v chodu firmy nebo postupech, které praktikujeme. Samozřejmě tam probíráme i kvalitu odvedené práce na projektech a změny ve finančním ohodnocení. Na hodnoceních ovšem málokdy padne něco zásadně nového - jelikož spolu mluvíme pravidelně už v rámci projektů většina věcí se probírá a řeší za chodu.</p>
<h3 dir="ltr">U kormidla může stát každý</h3>
<p>Jedna z výhod malé firmy je to, že každý z nás může ovlivnit to, kam firma bude směřovat. Zkraje může sice ovlivnit jen lokální rozhodnutí, ale postupem času zjistí sám, že rozumné nápady a návrhy ve Forrestu nezapadnou a dostanou příležitost k realizaci. Stačí jen ty rozumné nápady mít a přicházet s nimi k ostatním a umět je vyargumentovat. Samozřejmě musí přiložit ruku k dílu, protože nejlepší realizátor nápadu je autor sám, ale tyhle věci se prostě u nás dějí.<br />
Tohle je jedna z věcí, která mně osobně na Forrestu opravdu baví. Sice je to někdy pekelně těžké ostatní přesvědčit o svém nápadu, ale realita není jiná - jen si zkuste vystoupit na takovém dni D.</p>
<h3 dir="ltr">Ale máme i své chyby</h3>
<p>Abych jen nechválil - je tu i pár věcí, se kterými není jednoduché se sžít. Tak především u nás se pracuje a přestože nemáme zase až tak moc přesčasů, v pracovní době se člověk nezastaví a kupodivu se najde dost lidí, kterým práce v práci vadí. O ty ale zájem nemáme.<br />
Máme tři pobočky (Praha, Náchod, Hradec Králové) a běžně se pracuje s lidmi na různých pobočkách. Komunikace po telefonu, mailech, jabberu není někdy úplně jednoduchá a člověk si k ní musí najít cestu. Sami se čas od času dopouštíme komunikačních chyb, za které v projektech někdy platíme časem a starostmi navíc.<br />
Děláme paralelně na několika projektech - Forrest ročně zveřejní několik desítek nových webů a aplikací a všem dává následnou podporu (což se za ta léta docela nahromadilo). Stává se tedy, že člověk i jen za jeden den musí přepnout i mezi několika projekty a ne vždycky se dá zátěž plánovat a předvídat. Tohle mě osobně dalo nejvíc úsilí strávit - teď už mi přepínání tolik nevadí a jsem schopný udržet přehled i nad několika projekty najednou. Příjemné to vždy ale není.<br />
Jsme pořád malá firma, což má na jedné straně výhody v tom, že tu nenajdete žádné rigidní procesy a anonymitu. Na druhé straně jsou naše rozpočty vždy limitované a nákup superdrahého SW/HW je běh na delší trať (která se často nedoběhne). Stejně tak ani naše platy nejsou přemrštěné a milionářem se tu za rok nestanete.</p>
<h3 dir="ltr">Proč tohle všechno píšu?</h3>
<p>Já sám mám velký zájem na tom, najít schopného vývojáře do našeho týmu. Rád bych našel někoho se zdravým náhledem na vývoj, zkušenostmi a elánem, který k nám zapadne. Někoho s kým se dá stejně dobře pokecat u piva jako na statusu, někoho po kom bude radost číst kód a testy, někoho kdo mě překvapí skvělými nápady. Někoho, kdo místo planých řečí sedne a vytvoří funkční prototyp, který mi vyrazí dech. Vím, že takoví lidé mezi čtenáři mého blogu jsou a já rád bych jim zítra říkal "parťáku".</p>
<p><strong><em>Poznámka: </em></strong><em>Tento článek vychází z mé osobní zkušenosti ve Forrestu coby aplikačního vývojáře, který se zabývá projekty pro klienty. Člověk, kterého hledáme by byl součástí týmu, který pracuje na našich klíčových produktech - tedy <a href="http://www.edee-cms.cz/" target="_blank">Edee CMS</a> a souvisejících modulech. Na této pozici se bude jednat o práci trochu jinou a dost pravděpodobně ještě zajímavější.</em></p>
</div>
