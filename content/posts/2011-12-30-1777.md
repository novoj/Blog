---
layout: nav_menu_item
status: publish
published: true
author:
  display_name: Otec Fura
  login: admin
  email: novotnaci@gmail.com
  url: http://blog.novoj.net
author_login: admin
author_email: novotnaci@gmail.com
author_url: http://blog.novoj.net
wordpress_id: 1777
wordpress_url: http://blog.novoj.net/?p=1777
date: '2011-12-30 22:07:53 +0100'
date_gmt: '2011-12-30 21:07:53 +0100'
categories: []
tags: []
comments: []
---
<p>Ten kdo rutině ke své práci nebo i jen doma používá počítač jistě narazil na problematiku autorských práv. Obvykle v tom smyslu, že většina programů, které bychom rádi používali něco stojí a některé nestojí zrovna málo. Řada z nás si s tím neláme hlavu a poohlédne se po nějakém cracku, či danou aplikaci rovnou stáhne z nějaké té P2P sítě. Je to sice velmi jednoduché, ale bohužel to není legální.</p>
<p>Přitom přechod na legální software není zas tak složitý. V mnoha ohledech je to jen otázka lenosti chvíli hledat, nebo občas překousnout nějakou tu nedokonalost aplikace, kterou pro nás někdo vytvořil zadarmo. Jde spíš o váš postoj než o to, že na světě neexistuje aplikace, která by vaši potřebu splnila a která by byla zadarmo. K legalizaci je potřeba přistupovat trochu jako k úklidu pracovního stolu – bez lítosti vyhodit všechno, co jsem si tam natahali z důvodu „co kdyby se to jednou hodilo“ nebo „podívej to je pěkná ptákovinka“. Je taky docela dobré postupovat systematicky, sednout si a sumarizovat si seznam funkcí, které od počítače vyžaduji a jaké hlavní fíčury mě na nich zajímají. Od toho by se také mělo dál odvíjet hledání aplikací, které by ty naše potřeby splnily.</p>
<p>Volně šiřitelné aplikace nutně nemusejí znamenat snížení komfortu, dokonce některé jsou lecky lepší jak komerční software. Pravděpodobně se však stane, že některé úkony, které jste dřív dělali s pomocí jedné aplikace, teď budete dělat s pomocí dvou. Možná některé aplikace nebudou tak hezky graficky provedené. Ale, a tady je to důležité ale – budete mít čisté svědomí.</p>
<p>Cílem tohoto článku není sahat vám do svědomí. Cílem je dát vám pár tipů, jak se co nejméně bolestně zlegalizovat. Ta hlavní část teprve přijde. V následujících bodech jsem shrnul základní funkce, na které svůj počítač využívám já, a jaké alternativní programy k aplikacím komerčním jsem našel, používám je a jsem s jejich prací spokojený.<br />
Upřímě řečeno nedělám to jen pro vás. Když mi spadne disk, ještě sám rád sem přijdu abych si ty věci při nové instalaci zase stáhnul ;).<br />
Osvědčené alternativy ke komerčním aplikacím<br />
Seznam je prozatím jen pro operační systém Windows – ten používám nejdéle a i když experimentuji s Linuxem (Ubuntu), přeci jen jsem sáhnul do peněženky a investici do legálního OS udělal.</p>
<p>	antivirus</p>
<p>	komerční SW: běžně se používají různě cracklé verze NOD32, AVG, Norton Antivirus, AVAST a podobně<br />
	free alternativa: AVG i AVAST mají volně šiřitelnou edici zdarma pro domácí použití a obě bohatě dostačují; s AVASTem mám lepší zkušenosti, jelikož mi objevil pár trojských koňů o kterých AVG ani nešpitlo</p>
<p>	firewall</p>
<p>	komerční SW: Kerio Personal Firewall (ten má myslím i edici zdarma), Norton Firewall, Microsoft Firewall (zdarma s OS), Zone Alarm<br />
	free alternativa: osvědčila se mi free verze Zone Alarmu, je poměrně user friendly a svou práci odvede</p>
<p>	souborový manažer</p>
<p>	komerční SW: asi každý má zkušenost s nepřekonatelnou aplikací Total Commander, byť vlastně ani není proti nelegálnímu používání chráněn, stejně se po 30 dnech stává jeho používání nelegální<br />
	free alternativa: tady se hledá alternativa velmi těžko, jedinou rozumnou kterou jsem našel je Free Commander, který ale kvalit svého placeného obrazu zdaleka nedosahuje (ale buďme rádi i za něj) – v řadě operací si musíme vypomoci externími aplikacemi – např.:</p>
<p>	porovnání a mergování souborů – WinMerge<br />
	FTP (viz. speciální záložka)</p>
<p>	prohlížeč obrázků</p>
<p>	komerční SW: velmi často se používá ACDSee prohlížeč<br />
	free alternativa: přitom existuje perfektní volná alternativa v podobě FastStone Image Viewer, kde krom něj je nabízen i program na snímání obsahu obrazovky, dávkový převaděč a jednoduchý editor obrázků, další možností je Google Picasa, pro firemní použití pak třeba plugin to TotalCommenderu Imagine</p>
<p>	úprava obrázků</p>
<p>	komerční SW: v českých luzích a hájích Adobe Photoshop, Corel Draw<br />
	free alternativa: pro profesionálnější práci GIMP (i když já jsem mu na chuť moc nepřišel) nebo pro jednoduché úpravy fotek často stačí Google Picasa, Photo Plus nebo Paint.NET</p>
<p>	SSH, telnet, FTP, SFTP</p>
<p>	komerční SW: FlashFXP<br />
	free alternativa: FTP & SFTP: Core FTP Lite, SSH & Telnet: Putty, SCP: WinSCP</p>
<p>	kancelářský balík</p>
<p>	komerční SW: Microsoft Office – schválně se koukněte, kolik stojí ;)<br />
	free alternativa: Open Office – nejsou sice tak úplně user friendly, ale otevřete s tím Doc, Pps, Xls soubory, vygenerujete PDF a většinu dokumentů s ním vytvoříte; pro editaci textových souborů doporučuji perfektní PSPad</p>
<p>	vypalování, emulace CD & DVD</p>
<p>	komerční SW: Ahead Nero Burning ROM – dával se zdarma k mechanikám, ale jinak je placený, Alcohol 120%, Clone CD<br />
	free alternativa: CD Burner XP Pro skvělý vypalovací program, který je srovnatelný s Nerem – umožňuje vypalovat CD, DVD, ripovat hudební cd do MP3, vypalovat hudební CD a je v češtině, Alcohol 52% (free edice), Daemon Tools, zdarma i pro komerční využití (ve firmách) je pro připojování ISO souborů vhodný ImDisk Virtual Disk Driver</p>
<p>	komunikace</p>
<p>	komerční SW: Microsoft Outlook z Office balíku, ICQ – sice není komerční ale je plný reklam<br />
	free alternativa: Thunderbird, Miranda (lepší rovnou stahovat pack i s pluginy), Gaim, Skype (IP telefonie)<br />
        K výše uvedenému bych ještě rád poznamenal, že používat ICQ s jiným než originálním ICQ klientem není legální (viz. článek na rootu a další komentář např. zde), proto doporučuji, pokud vás něco netlačí přejít na  daleko lepší „free“ komunikační protokol Jabber</p>
<p>	komprimace & dekomprimace</p>
<p>	komerční SW: WinZIP, WinRAR<br />
	free alternativa: 7zip (navíc umí i tar.gz), ZipGenius</p>
<p>	přehrávač hudby</p>
<p>	komerční SW: Windows Media Player<br />
	free alternativa: WinAmp nebo můj oblíbený FooBar (žere výrazně méně systémových prostředků)</p>
<p>	podcasting & blog</p>
<p>	free: WordPress PHP & MySQL blog publikační systém, Skype & SkypeRecorder pro podcasting, CamStudio nahrávání obrazovky i se zvukem (pro dema)</p>
<p>Takže jak vidíte je možné si počítač pro běžné použití zdarma zlegalizovat s jedinou vyjímkou a tou je OS. Rozhodně by bylo možné sestavit obdobný seznam aplikací i pro volný OS – tedy Linux. Sám jsem v tomhle teprve nováčkem – Ubuntu používám teprve půl roku, takže takové zkušenosti ještě nemám. Časem se však pokusím vytvořit obdobný seznam i pro něj.</p>
<p>Update k 24.7.2008:Zajímavý a možná kompletnější seznam free alternativ lze najít také na stránkách Radka Švarze.</p>
