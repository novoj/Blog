---
status: publish
published: true
title: Nastartování samospádu
author:
  display_name: Otec Fura
  login: admin
  email: novotnaci@gmail.com
  url: http://blog.novoj.net
author_login: admin
author_email: novotnaci@gmail.com
author_url: http://blog.novoj.net
excerpt: "<img class=\"alignleft  wp-image-2434\" title=\"Momentum\" src=\"http://blog.novoj.net/binary/2013/02/momentum-300x225.jpg\"
  alt=\"\" width=\"180\" height=\"135\" />\r\n\r\nTento článek bude krapet filozofického
  ražení a nese zvláštní ale snad výstižný název, jak se pokusím vysvětlit dále. Nelehko
  se popisuje, co myslím tím výrazem „spád“ –  v češtině bych mohl použít i podobně
  zabarvená slova jako třeba bzukot, mravenčení nebo vzruch, z cizích jazyků bych
  si vypůjčil výrazy jako je trakce nebo momentum. Určitě pochopíte, co mám na mysli,
  když poukážu na živé a prosperující komunity, které známe z našeho okolí. Spádem
  myslím stav, kdy se okolo vás děje pořád něco nového, něco co vás obohacuje, nabíjí
  vás energií a vnitřně vás nutí se do víru také přidat.\r\n\r\nKoukněte se na českou
  komunitu a na to všechno, co se v ní děje – různé tématické srazy se dějí všude
  možně po republice snad každý druhý týden (stačí chvíli sledovat <a href=\"http://srazy.info/\">Srazy.info</a>),
  česká blogosféra po chvilce útlumu utěšeně rozkvétá (nové články na <a href=\"http://www.java.cz/\">Java.cz</a>
  jsou teď snad každý druhý den), kluci z <a href=\"http://www.java.cz/article/czpodcast\">CZ
  podcastu</a> nás zásobují pravidelně skvělým novým dílem (a třeba proběhne i reinkarnace
  druhého skvělého českého podcastu <a href=\"http://webaplikace.cz/\">WebAplikace</a>),
  po republice vzniká řada GUGů, JUGů a kdo ví jakých všech UGů o <a href=\"http://srazy.info/nerddinner-pce/3088\">večeřích
  Nerdů</a> a <a href=\"http://www.geekgroup.cz/\">Geek grupách</a> nemluvě. Jedním
  slovem – české komunity se nastartovaly a žijí už samospádem.\r\n\r\nCelá řada lidí,
  která se dostala do tohoto dění má přirozené nutkání nejen spotřebovávat, ale také
  tu energii komunitě vracet a tím dál pohánět celé to soukolí lidské energie a vášně.
  Na samotném začátku bylo pouze několik lidí, kterým se podařilo nabalit kouli, která
  se teď už valí sama.\r\n\r\n"
wordpress_id: 2433
wordpress_url: http://blog.novoj.net/?p=2433
date: '2013-02-08 21:41:42 +0100'
date_gmt: '2013-02-08 20:41:42 +0100'
categories:
- Programování
- Úvahy
tags: []
comments:
- id: 148575
  author: banter
  author_email: lubos.racansky@gmail.com
  author_url: ''
  date: '2013-02-09 08:57:07 +0100'
  date_gmt: '2013-02-09 07:57:07 +0100'
  content: "Zajímavá úvaha. Jen doplním, zdroj si nepamatuju, že i v komunitě se lidé
    vezou. Je tam nějaké malé tvůrčí jádro, pak těsnější kruh, který je aktivní na
    fórech a pak ten tichý zbytek, který je ovšem také důležitý.\r\n\r\nCo se týče
    velikosti firem a jejich akčnosti, jeví se mi počet 50 lidí už za bodem zlomu.
    Srovnej třeba s nějakým důležitých architektonickým studiem.\r\nNa druhou stranu,
    vezměme sparťanskou armádu (viz kniha Ohnivá brána), to byla \"komunita\" o stovkách
    členů."
- id: 148576
  author: Otec Fura
  author_email: novotnaci@gmail.com
  author_url: http://blog.novoj.net
  date: '2013-02-09 14:05:54 +0100'
  date_gmt: '2013-02-09 13:05:54 +0100'
  content: |-
    K tomu právě směřuje moje přemýšlení - znáš to rčení: všichni věděli, že to je nemožné, až se našel jeden blbec, kterému to neřekli a on to udělal. Osobně bych si taky netipl, že je možné, aby celá firma fungovala remotně a vidíš, ve stack-overflow to úspěšně provozují.

    Dosáhnout 100% zapojení je utopie, ale myslím, že stačí, kdyby se ten poměr začal pohybovat někde kolem 40-50% a už se začnou dít divy. Zvlášť ve chvíli, kdy se bude jednat o lidi různého zaměření a specializací. A to je meta, která by dosažitelná být mohla.
- id: 148577
  author: Otec Fura
  author_email: novotnaci@gmail.com
  author_url: http://blog.novoj.net
  date: '2013-02-09 14:07:35 +0100'
  date_gmt: '2013-02-09 13:07:35 +0100'
  content: Jo a mimochodem, ta Ohnivá brána byla naprosto úchvatná knížka. Sparťani
    nebyli žádní hlupáci a věděli jak na to.
- id: 148578
  author: Guido
  author_email: vit.kotacka@gmail.com
  author_url: http://sw-samuraj.cz
  date: '2013-02-09 14:45:44 +0100'
  date_gmt: '2013-02-09 13:45:44 +0100'
  content: "Držím palce, ať se daří. Ale já sám jsem skeptickej. Myslím, že to může
    fungovat u startupu a možná ještě chvilku potom, co si to drží počátečního ducha.\r\n\r\nAle
    právě to, že firma přestane být startupem, znamená, že do firmy vstoupí \"racionální\"
    fungování. Tj. přijde investor atd. a s tím se začnou měnit pravidla a kontext.\r\n\r\nŘekl
    bych, že asi všechny komunity jsou  postaveny na nějakém idealismu (pamatujete,
    jak se kdysi Linuxu smáli, že to je technologický komunismus?). Takže pokud firma
    vyroste kolem nějakého ideálu, tak se ho asi podaří udržet. Ale většina firem
    vzniká z jiného důvodu.\r\n\r\nA když už jsem teda skeptickej :-) tak myslím,
    že Paretův princip funguje na takový ty průměrný věci. Pro kvalitativní věci to
    už léta mám nastavený na poměr 90:10. A těch 10 % to je právě to \"hybné jádro\"."
- id: 148579
  author: Guido
  author_email: vit.kotacka@gmail.com
  author_url: http://sw-samuraj.cz
  date: '2013-02-09 14:58:20 +0100'
  date_gmt: '2013-02-09 13:58:20 +0100'
  content: "Sparťanská armáda asi není dobrý příklad, protože do téhle komunity se
    člověk narodil, nebyla to věc volby. Kdežto technologické komunity jsou postaveny
    na dobrovolnosti - můžu si komunitu jednak zvolit a dále si sám určit míru participace.
    A kdykoliv to změnit.\r\n\r\nAle nakonec jsi mě přece jen přesvědčil :-) přidal
    jsem si Gates of Fire do wishlistu."
- id: 148580
  author: banter
  author_email: lubos.racansky@gmail.com
  author_url: ''
  date: '2013-02-09 16:32:30 +0100'
  date_gmt: '2013-02-09 15:32:30 +0100'
  content: Jen tak pro zajímavost, četl jsi knihu na základě mého doporučujícícho
    článku nebo nezávisle na tom?
- id: 148581
  author: Otec Fura
  author_email: novotnaci@gmail.com
  author_url: http://blog.novoj.net
  date: '2013-02-09 19:16:41 +0100'
  date_gmt: '2013-02-09 18:16:41 +0100'
  content: Kdepak, já tu knížku znám už řadu let - četl jsem ji několikrát a poprvé,
    myslím, před 5 lety. Já jsem dělal historický šerm a tak mám okolo sebe nadšence
    do historie a ti mě do toho navrkali. A nelitoval jsem tedy - opravdu jedna z
    nejlepších knížek, co jsem kdy četl.
- id: 148582
  author: Otec Fura
  author_email: novotnaci@gmail.com
  author_url: http://blog.novoj.net
  date: '2013-02-09 19:25:13 +0100'
  date_gmt: '2013-02-09 18:25:13 +0100'
  content: Já jsem v tomhle trochu schizofrení - pere se ve mně realista s idealistou.
    Realista jsem obvykle v projektech a idealista ve věcech osobního rázu. Sice jsem
    se v osobních věcech už párkrát sekl, ale žije se mi tak líp :)
---
<p><img class="alignleft  wp-image-2434" title="Momentum" src="http://blog.novoj.net/binary/2013/02/momentum-300x225.jpg" alt="" width="180" height="135" /></p>
<p>Tento článek bude krapet filozofického ražení a nese zvláštní ale snad výstižný název, jak se pokusím vysvětlit dále. Nelehko se popisuje, co myslím tím výrazem „spád“ –  v češtině bych mohl použít i podobně zabarvená slova jako třeba bzukot, mravenčení nebo vzruch, z cizích jazyků bych si vypůjčil výrazy jako je trakce nebo momentum. Určitě pochopíte, co mám na mysli, když poukážu na živé a prosperující komunity, které známe z našeho okolí. Spádem myslím stav, kdy se okolo vás děje pořád něco nového, něco co vás obohacuje, nabíjí vás energií a vnitřně vás nutí se do víru také přidat.</p>
<p>Koukněte se na českou komunitu a na to všechno, co se v ní děje – různé tématické srazy se dějí všude možně po republice snad každý druhý týden (stačí chvíli sledovat <a href="http://srazy.info/">Srazy.info</a>), česká blogosféra po chvilce útlumu utěšeně rozkvétá (nové články na <a href="http://www.java.cz/">Java.cz</a> jsou teď snad každý druhý den), kluci z <a href="http://www.java.cz/article/czpodcast">CZ podcastu</a> nás zásobují pravidelně skvělým novým dílem (a třeba proběhne i reinkarnace druhého skvělého českého podcastu <a href="http://webaplikace.cz/">WebAplikace</a>), po republice vzniká řada GUGů, JUGů a kdo ví jakých všech UGů o <a href="http://srazy.info/nerddinner-pce/3088">večeřích Nerdů</a> a <a href="http://www.geekgroup.cz/">Geek grupách</a> nemluvě. Jedním slovem – české komunity se nastartovaly a žijí už samospádem.</p>
<p>Celá řada lidí, která se dostala do tohoto dění má přirozené nutkání nejen spotřebovávat, ale také tu energii komunitě vracet a tím dál pohánět celé to soukolí lidské energie a vášně. Na samotném začátku bylo pouze několik lidí, kterým se podařilo nabalit kouli, která se teď už valí sama.</p>
<p><a id="more"></a><a id="more-2433"></a></p>
<p>Po tomto úvodu bych chtěl položit několik otázek, které se mi honí hlavu a kvůli kterým píšu tenhle článek:</p>
<p style="text-align: center;"><em>„Je možné z firmy orientované na vydělávání peněz vytvořit elektrizující komunitu?“<br />
„Existuje limit velikosti společnosti, kde toho již nelze dosáhnout (alespoň ne jako celku)?“<br />
„Je možné spád udržet dlouhodobě nebo se jednou musí nutně zpomalit nebo úplně zastavit?“</em></p>
<p>Jistě – každá společnost je v jistém slova smyslu komunita lidí se společným zájmem – nicméně to, co mám na mysli je něco, co jde za hranici společného místa, kam se chodí vydělávat peníze a odvádět perfektní práci na projektech.</p>
<p>Mám na mysli komunitu jako spolčení lidí, jejichž aktivita vede daleko za hranice toho, co se musí. Lidí, kteří se vzájemně překvapují novými nápady, pomáhají si je realizovat a naplňovat si společné sny.</p>
<p>Podobné nadšení vidím u lidí, kteří se pouští v malém týmu do startupů, ale je možné něčeho podobného dosáhnout i ve větší firmě – řekněme ve firmě naší velikosti – 60 lidí? Jisté náznaky okolo sebe vidím – namátkou vzpomenu třeba žijící blog <a href="http://dev.etnetera.cz/">Et-Netery</a> s jejich současným nadšením okolo Scaly, v jisté době hodně žijícími weby <a href="http://vsadnajavu.cz/">MoroSystems</a> nebo <a href="http://www.aspectworks.com/category/blog/java">AspectWorks</a> nebo zajímavými počiny lidí ze Symbia (třeba <a href="http://www.symbio.cz/pf2013/">letošní PF</a> nebo spoluorganizace hradeckého <a href="http://tedxhradeckralove.cz/">TedX</a>) či <a href="http://www.inmite.eu/en/talks">Inmite</a> se snem svobodné firmy.</p>
<p>Jsou to ale opravdově projevy žijící komunity skrze celou firmu nebo jen malé aktivistické skupinky či dokonce jednotlivci uvnitř? Je možné vybudovat plně žijící komunitu skrz celou společnost od nebo se začne od určitého množství lidí neúprosně naplňovat <a href="http://cs.wikipedia.org/wiki/Paret%C5%AFv_princip">paretovo pravidlo</a> 80:20? Je možné komunitně spojit i zájmově relativně odlišné skupiny lidí uvnitř firmy, jakými třeba je obchod, vývoj, operations, marketing a další specializace?</p>
<p>Tyhle otázky se mi honí hlavou, když přemýšlím o tom, jestli se nám ve Forrestu podaří překročit paretův stín a získat ten kýžený spád. Aktivity, které by k tomu mohly vést se množí – počínaje <a href="http://blog.novoj.net/2012/10/21/jak-jsem-organizoval-forresti-hackathon/">hackathonem</a> přes <a href="http://blog.fg.cz/clanky/16/nulty-rocnik-fg-pitch-day">pitch day</a>, naším <a href="http://blog.fg.cz/">novým blogem</a>, dnešní bar campem až po čistě oddechové akce jako jsou <a href="http://www.bikemap.net/event/1101-FG-Cyklo-201207">cyklovýlety</a>,  <a href="http://www.fg.cz/srv/www/qf/cs/ramjet/tiskove-zpravy/285/jak-jsme-behali">běžecké akce</a> a plno dalšího.</p>
<p>Jsem jistý, je, že kvalitních lidí na nastartování spádu máme ve Forrestu dost (a na dnešním barcampu se mi to znovu potvrdilo) – jen často necítí potřebu se angažovat nad rámec „svého projektu“. <a href="http://blogs.ubc.ca/daniellehner/2010/10/26/organizational-cultures-role-in-facebooks-success/">Společnosti</a>, které spád mají, dokáží dělat neuvěřitelné věci, takže bojovat za něj určitě stojí za to.</p>
<p>Spád je bohužel něco, co se nedá nařídit – spád může jen samovolně vzniknout. Kultura společnosti je v tomto směru věc naprosto klíčová a kulturu společnosti vytváříme každý z nás, každý den, každým svým činem.</p>
