---
status: publish
published: true
title: Osmý rok Myšlenek Otce Fura
author:
  display_name: Otec Fura
  login: admin
  email: novotnaci@gmail.com
  url: http://blog.novoj.net
author_login: admin
author_email: novotnaci@gmail.com
author_url: http://blog.novoj.net
excerpt: "<img class=\"wp-image-2910 alignleft\" alt=\"eighth  birthday\" src=\"http://blog.novoj.net/binary/2015/01/eighth_birthday1-200x300.jpg\"
  width=\"120\" height=\"180\" /> Osmý rok mého blogování nebyl ve směru psaní moc
  plodný, jak se dalo poznat z počtu publikovaných článků - podařilo se mi dokončit
  <a href=\"http://blog.novoj.net/2014/\" target=\"_blank\">pouhé tři</a>. Omezit
  psaní bylo to z mé strany vědomé rozhodnutí a měl jsem pro to hned několik důvodů.
  Přiznávám, že jedním z nich bylo i jisté vyschnutí inspirace, ale především jsem
  svoji energii chtěl věnovat prostě něčemu jinému. Dal jsem si dva hlavní úkoly -
  zorganizovat ne-konferenci <a href=\"http://www.jopenspace.cz\" target=\"_blank\">jOpenSpace
  </a>v lepší kvalitě a bohatším programem, než tomu bylo v roce 2013 a druhým velkým
  úkolem byl rozjezd služby <a href=\"http://www.monkeytracker.cz\" target=\"_blank\">MonkeyTracker</a>,
  se kterou jsme si s kolegy už od roku 2013 hráli a experimentovali.\r\n<h2>"
wordpress_id: 2967
wordpress_url: http://blog.novoj.net/?p=2967
date: '2015-01-04 13:44:00 +0100'
date_gmt: '2015-01-04 12:44:00 +0100'
categories:
- Nezařazené
- jOpenSpace
- MonkeyTracker
tags: []
comments: []
---
<p><img class="wp-image-2910 alignleft" alt="eighth  birthday" src="http://blog.novoj.net/binary/2015/01/eighth_birthday1-200x300.jpg" width="120" height="180" /> Osmý rok mého blogování nebyl ve směru psaní moc plodný, jak se dalo poznat z počtu publikovaných článků - podařilo se mi dokončit <a href="http://blog.novoj.net/2014/" target="_blank">pouhé tři</a>. Omezit psaní bylo to z mé strany vědomé rozhodnutí a měl jsem pro to hned několik důvodů. Přiznávám, že jedním z nich bylo i jisté vyschnutí inspirace, ale především jsem svoji energii chtěl věnovat prostě něčemu jinému. Dal jsem si dva hlavní úkoly - zorganizovat ne-konferenci <a href="http://www.jopenspace.cz" target="_blank">jOpenSpace </a>v lepší kvalitě a bohatším programem, než tomu bylo v roce 2013 a druhým velkým úkolem byl rozjezd služby <a href="http://www.monkeytracker.cz" target="_blank">MonkeyTracker</a>, se kterou jsme si s kolegy už od roku 2013 hráli a experimentovali.</p>
<h2><a id="more"></a><a id="more-2967"></a>jOpenSpace 2014</h2>
<p>Teprve až se člověk pokusí něco sám zorganizovat, zjistí, jaké množství úsilí a času podobná věc vyžaduje. Je dobré si to uvědomit, vždy kdy kritizujeme akci, kterou pro nás organizuje někdo jiný - zvlášť, pokud je to akce za hubičku. Sám si už dvakrát rozmyslím, jestli nějakou kritiku z pusy vypustím nebo ne. Hluboce smekám před všemi organizátory DevFestů, Barcampů, WebExpo, Geeconu a dalších - opravdu to není žádná procházka růžovým sadem. Je pravda, že když se akce povede nabije plno lidí úplně novou energií a ty nadšené tváře za to stojí. I tak jsem rád, že si štafetový kolík organizace na příští rok bere někdo jiný :)</p>
<p><img class="size-medium wp-image-2950 alignright" style="margin-left: 1em; margin-bottom: 1em;" alt="jOpenSpace 2014" src="http://blog.novoj.net/binary/2015/01/jopenspace-300x200.jpg" width="300" height="200" /></p>
<p>Web <a href="http://www.jopenspace.cz">jOpenSpace</a> konference dostal letos nový kabátek od <a href="http://www.fg.cz" target="_blank">Forrestů</a> a také velmi pomohl sponzoring firem <a href="http://www.redhat.com/" target="_blank">RedHat</a>, <a href="http://morosystems.cz/" target="_blank">MoroSystems</a>, <a href="http://www.vendavo.cz/" target="_blank">Vendavo</a>, <a href="http://www.flexibee.eu/" target="_blank">Abra FlexiBee</a> a <a href="http://www.samepage.io/" target="_blank">Kerio</a>. Sponzoring výrazně zjednodušuje organizaci takto malých akcí, protože v nich do poslední chvíle hraje roli řada proměnných. Třebas letos odřeklo hned několik lidí na poslední chvíli, kvůli paralelní akci <a href="http://enterprise.hackathon.bi/" target="_blank">Bi Hackathon</a>, která jak na potvoru připadla na stejný termín (oznámena však byla mnohem později). Na organizaci jOpenSpace se navíc nevydělává - vybrané peníze mají jen pokrýt náklady na akci a tak sladit příjmy a výdaje při větší fluktuaci není vůbec jednoduché. Hotel navíc také vychází z nějakých předpokladů a ve výsledku se musíme počtem trefit do rozsahu 30-40 lidí. Sponzoring zajišťuje organizátorovi vítaný polštář. Držím palce mému nástupci, aby se mu sešli dárci stejně jako mě letos.</p>
<p>Ale dost už lamentování - vše se letos povedlo na jedničku a myslím, že z akce jsem neodjížděl nadšený jenom já. Letos jsme si kromě lightning talků vyzkoušeli i řadu praktických hands-on-labů, sportovní program, degustaci vín ve sklípku a parta lidí, co se tam sjela byla prostě skvělá.</p>
<p>Pro mne byla konference přínosná už jen tím, že mi pomohla vyřešit nepříjemné problémy synchronizace operací a držení in-memory dat v clusteru. Na hands on labu týkajícího se memory gridu <a href="http://hazelcast.org" target="_blank">Hazelcast</a> jsem z <a href="https://twitter.com/jerrinot" target="_blank">Míry Hamaly</a> vytáhl všechny zásadní informace, které jsem k vyhodnocení užitečnosti Hazelcastu potřeboval :)</p>
<h2>MonkeyTracker</h2>
<p>Letošní rok se nesl ve znamení přípravy a vydání služby <a href="http://www.monkeytracker.cz" target="_blank">MonkeyTracker</a>, která slouží k tvorbě teplotních map na základě sledování aktivit uživatelů na webu. Jedná se tedy o nástroj, který p<strong>omáhá designérům a majitelům zlepšovat user-experience jejich webu</strong>.</p>
<div style="margin-bottom: 1em; height: 240px;"><img class="size-medium wp-image-2918 alignleft" title="Click - Heatmap" alt="Click - Heatmap" src="http://blog.novoj.net/binary/2015/01/blog-heatmap-300x236.png" width="290" /><img class="alignright size-medium wp-image-2919" title="Scroll - Heatmap" alt="Scroll - Heatmap" src="http://blog.novoj.net/binary/2015/01/blog-scrollmap-300x237.png" width="290" /></div>
<p>Služba se rodila už od začátku roku 2013, ale teprve loni jsme se rozhodli do toho šlápnout a ke spuštění došlo v listopadu. Hlavní motivací pro vytvoření služby byla vysoká cena zahraničních služeb, chybějící možnost měření responsivních webů, či nepříjemná práce s existujícími nástroji. K podobnému závěru došli evidentně i další  vývojáři, protože v posledních 2 letech byly spuštěny minimálně 3 podobné služby a některé naopak zanikly. Jestli se nám podaří mezi konkurencí probojovat uvidíme v nejbližším roce či dvou.</p>
<p>Už nyní mohu alespoň za sebe říct, že už cesta je pro mě cílem, protože s tím, co jsem se naučil za poslední rok bych se jinak vůbec nepotkal.</p>
<h3>Z <strong>technického pohledu ...</strong></h3>
<p>... bylo zajímavé řešit architektonicky službu, která musí potenciálně zvládat velký vstupní provoz tak, aby byla ideálně bezvýpadková.</p>
<div style="margin-bottom: 1em; height: 140px;"><img class="alignleft size-medium wp-image-2927" title="Průměrně 300 tisíc requestů denně" alt="Průměrně 300 tisíc requestů denně" src="http://blog.novoj.net/binary/2015/01/blog-traffic-300x170.png" width="228" /><img class="alignright size-medium wp-image-2928" title="Up-time 99,98%" alt="Up-time 99,98%" src="http://blog.novoj.net/binary/2015/01/blog-uptime-300x106.png" width="368" /></div>
<p>Služba běží prozatím v režimu <strong>předběžného přístupu </strong>a je tudíž <strong>zcela zdarma</strong>. Měsíčně naměříme aktuálně něco přes 7 mil. kliknutí. Data jsou ukládána do replikované <a href="http://www.mongodb.org/" target="_blank">MongoDB</a> a žurnálujeme je jako obyčejné flat soubory na souborový systém a následně zálohujeme. Na aplikační vrstvě nám běží Java 8, <a href="http://tomcat.apache.org/" target="_blank">Tomcat 8</a>, <a href="http://spring.io/" target="_blank">Spring</a>, <a href="http://hazelcast.org" target="_blank">Hazelcast</a> a <a href="http://www.ehcache.org" target="_blank">EhCache</a>. Pro hosting jsme zvolili cenově dostupné, české virtuální servery <a href="http://hosting.wedos.com/cs/virtualni-servery-ssd.html" target="_blank">Wedos SSD</a> a z nich si poskládali cluster, který je aktuálně složen ze <strong>6 nodů</strong>. K instalaci používáme <a href="https://www.chef.io/chef/" target="_blank">Chef</a>, takže v případě potřeby bychom byli schopni velice rychle migrovat někam jinam. Prozatím jsme ale se službami tohoto českého hostingu spokojeni - na druhou stranu nepotřebujeme víc než čisté mašiny s rychlými disky a neomezeným připojením k síti. Wedos nabízí navíc pro každý uzel velmi velké pěknou velikost RAM, což se pro účely cachování šikne. Pro poskytovní statických souborů a terminaci HTTPS používáme <a href="http://www.incapsula.com/" target="_blank">CDN Incapsula</a>.</p>
<p>Výpadky, které jsme doposud zaznamenali byli způsobeny buď nedostupností hostingu nebo CDN a to vždy v případech rozsáhlých <a href="http://cs.wikipedia.org/wiki/Denial_of_service" target="_blank">DDOS</a> útoků na některé ostatní weby, které přes ně běží. Oba dva poskytovatelé mají vybudované robustní ochrany proti DDOS, ale i tak občas k něčemu podobnému dojde. Bohužel zrovna tohle je věc, se kterou vy jako provozovatelé (malé) služby vůbec nic nenaděláte.</p>
<h3>Z lidského pohledu ...</h3>
<p>... jsem se naučil snad ještě víc. Musel jsem přestat přemýšlet jako programátor, který vyrábí na zakázku to, co po něm někdo chce, a začít přemýšlet jako ten, kdo to má celé na starosti. Je zajímavé mít plnou kontrolu nad tím, které vlastnosti a úkoly dostanou prioritu a které se odloží nebo se nebudou realizovat vůbec. Přemýšlet nad tím, jak navrhnout registrační flow tak, aby bylo co nejjednodušší a nejpříjemnější. Sestavovat strukturu homepage a snažit se upoutat potenciální zákazníky, psát texty, řešit newslettery, komunikaci přes sociální sítě, marketing. Kontaktovat lidi, kteří se tímto byznysem zabývají a zjišťovat jejich priority a potřeby. Vymýšlet pricing model, vybírat platební bránu a řešit provozní záležitosti jako třeba financování nutných výdajů. A to vše vyargumentovávat se svými společníky, kteří mají na řadu věcí (naštěstí) naprosto odlišný názor než vy.</p>
<p>Velkým štěstím pro nás je, že investorem je <a href="http://www.fg.cz" target="_blank">FG Forrest</a>, kde máme odborníky z různých oborů a můžeme řadu věci konzultovat či si nechat rovnou vyrobit (grafiku, textaci apod.). Stejně ale za většinou věcí stojíme nakonec sami - někde jsme si nechali poradit a jinde sázíme na svoji intuici. Určitě jsme neudělali všechno optimálně, ale to je prostě součást procesu učení.</p>
<p>Na některé věci jsem díky tomu získal jiný názor a budu je v budoucnosti řešit jinak - a to i v případě zakázkových projektů, které mě stále živí.</p>
<h2>A plány pro rok 2015?</h2>
<p>Chtěl bych se zase vrátit k blogování -  i když to určitě nebude v takové intenzitě jako dříve. V šuplíku se mi prozatím nahromadilo pár námětů na články. Namátkou třeba něco o tom, jak jsme ve Forrestu vizualizovali <a href="http://en.wikipedia.org/wiki/Performance_indicator" target="_blank">KPI</a>, proč jsme to udělali a co to přineslo. Nebo o evoluci architektury MonkeyTracker a výsledky z výkonnostního testování, respektive prvních měsíců provozu - s lehkým odkazem na <a href="http://jameskinley.tumblr.com/post/37398560534/the-lambda-architecture-principles-for-architecting" target="_blank">Lambda </a>/ <a href="http://radar.oreilly.com/2014/07/questioning-the-lambda-architecture.html" target="_blank">Kappa </a>architekturu. Něco málo o <a href="https://github.com/EsotericSoftware/kryo" target="_blank">Kryo</a> knihovně a také už konečně vydat záznamy přednášek z jOpenSpace 2014, které mě doteď straší v RAW podobě na disku :)</p>
<p>Přeji všem šťastný a klidný rok 2015!</p>
