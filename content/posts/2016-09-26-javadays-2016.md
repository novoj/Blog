---
status: publish
published: true
title: JavaDays 2016
author:
  display_name: Otec Fura
  login: admin
  email: novotnaci@gmail.com
  url: http://blog.novoj.net
author_login: admin
author_email: novotnaci@gmail.com
author_url: http://blog.novoj.net
excerpt: "<img class=\"alignleft wp-image-3232 size-medium\" src=\"http://blog.novoj.net/binary/2016/09/javadays-logo-300x137.png\"
  alt=\"javadays-logo\" width=\"300\" height=\"137\" />Letos poprvé budu přednášet
  na \"velkých prknech\" v rámci konference <a href=\"https://www.javadays.cz\" target=\"_blank\">JavaDays</a> pořádané
  14. - 15. listopadu 2016 společností <a href=\"http://www.gopas.cz/\" target=\"_blank\">Gopas</a>.
  Budu přednášet o <a href=\"http://projects.spring.io/spring-security/\" target=\"_blank\">Spring
  Security</a> knihovně, která se za léta stala již industry standardem pro řešení
  autentizace a autorizace v Java projektech. Pokud jste se s touto knihovnou setkali
  jen letmo nebo vaše znalosti v tomto směru zastaraly, rád vás uvítám na mé přednášce,
  ve které bych chtěl průřezově projít všechna nejdůležitější zákoutí této knihovny
  a její novinky z posledních let. Zkušeným programátorům, kteří tuto knihovnu dennodenně
  používají, mnoho nového nesdělím. Tak je to ale s každou přednáškou na téma, kde
  jste silní - nejvíce vám dá vždy taková, kde toho v dané oblasti víte nejméně. Přesto
  se budu snažit vás nenudit a nečím překvapit.\r\n\r\nDruhá má přednáška se bude
  týkat generování tříd za běhu aplikace pomocí <a href=\"http://jboss-javassist.github.io/javassist/\"
  target=\"_blank\">Javassist</a>, <a href=\"https://docs.oracle.com/javase/8/docs/api/java/lang/reflect/Proxy.html\"
  target=\"_blank\">JdkProxy</a> a povím vám něco málo o knihovně <a href=\"https://github.com/cglib/cglib\"
  target=\"_blank\">CgLib</a>. Dozvíte se tam mé zkušenosti s implementací podobných
  dynamických tříd, k čemu se dají použít a na co si při tom dát pozor. Podíváme se
  také na to, jak je to s degradací výkonu při používání těchto dynamických implementací,
  na co si dát pozor při serializaci, finalizaci objektů a další lahůdky. Znalosti
  při běžném programování nejspíše nepoužijete, ale v určitých typech problémů vám
  mohou ušetřit dny otravné práce.\r\n\r\n"
wordpress_id: 3231
wordpress_url: http://blog.novoj.net/?p=3231
date: '2016-09-26 19:49:01 +0200'
date_gmt: '2016-09-26 18:49:01 +0200'
categories:
- Java
tags: []
comments: []
---
<p><img class="alignleft wp-image-3232 size-medium" src="http://blog.novoj.net/binary/2016/09/javadays-logo-300x137.png" alt="javadays-logo" width="300" height="137" />Letos poprvé budu přednášet na "velkých prknech" v rámci konference <a href="https://www.javadays.cz" target="_blank">JavaDays</a> pořádané 14. - 15. listopadu 2016 společností <a href="http://www.gopas.cz/" target="_blank">Gopas</a>. Budu přednášet o <a href="http://projects.spring.io/spring-security/" target="_blank">Spring Security</a> knihovně, která se za léta stala již industry standardem pro řešení autentizace a autorizace v Java projektech. Pokud jste se s touto knihovnou setkali jen letmo nebo vaše znalosti v tomto směru zastaraly, rád vás uvítám na mé přednášce, ve které bych chtěl průřezově projít všechna nejdůležitější zákoutí této knihovny a její novinky z posledních let. Zkušeným programátorům, kteří tuto knihovnu dennodenně používají, mnoho nového nesdělím. Tak je to ale s každou přednáškou na téma, kde jste silní - nejvíce vám dá vždy taková, kde toho v dané oblasti víte nejméně. Přesto se budu snažit vás nenudit a nečím překvapit.</p>
<p>Druhá má přednáška se bude týkat generování tříd za běhu aplikace pomocí <a href="http://jboss-javassist.github.io/javassist/" target="_blank">Javassist</a>, <a href="https://docs.oracle.com/javase/8/docs/api/java/lang/reflect/Proxy.html" target="_blank">JdkProxy</a> a povím vám něco málo o knihovně <a href="https://github.com/cglib/cglib" target="_blank">CgLib</a>. Dozvíte se tam mé zkušenosti s implementací podobných dynamických tříd, k čemu se dají použít a na co si při tom dát pozor. Podíváme se také na to, jak je to s degradací výkonu při používání těchto dynamických implementací, na co si dát pozor při serializaci, finalizaci objektů a další lahůdky. Znalosti při běžném programování nejspíše nepoužijete, ale v určitých typech problémů vám mohou ušetřit dny otravné práce.</p>
<p><a id="more"></a><a id="more-3231"></a></p>
<p>Osobně se na konferenci velmi těším a věřím, že si své návštěvníky najde, přestože se o pár týdnů dříve koná v Praze <a href="http://2016.geecon.cz/" target="_blank">GeeCON</a>. Konference JavaDays bude narozdíl o GeeCONu konference ryze česká, v českém jazyce s lokálními řečníky a to má své kouzlo - přeci jen, ne každý z nás vládne natolik dobře angličtinou, aby přednášky se zahraničními řečníky dostatečně vytěžil. Osobně znám řadu řečníků, kteří mají vystoupit na JavaDays - Petra Adámka, Vaška Pecha, Petra Ferschmanna, Jardu Tulacha, Milana Lemperu, Víťu Plška i další a myslím, že se můžete těšit na velmi kvalitní přednášky. Koneckonců řadu z nich znáte i z <a href="https://soundcloud.com/czpodcast-1" target="_blank">CzPodcastu</a>, <a href="http://java.cz/detail.do?articleId=2252" target="_blank">CzJugu</a> případně z <a href="http://www.jopenspace.cz" target="_blank">jOpenSpace</a> ne-konference a obrázek jste si jistě již udělali sami.</p>
<p>Držte mi palce ať nemám moc velkou trému a těším se na setkání na <a href="https://www.javadays.cz" target="_blank">JavaDays 2016</a>!</p>
